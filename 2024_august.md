[<< Červenec](2024_july.md)

- [1.8. Letí to jak blázen](#18-letí-to-jak-blázen)
- [2.8. Strčte si svoje Aury do prdele](#28-strčte-si-svoje-aury-do-prdele)
- [3.8 Víkend bez plánu](#38-víkend-bez-plánu)
- [4.8. Živlům vstříc](#48-živlům-vstříc)
- [5.8. Nabírání zpoždění](#58-nabírání-zpoždění)
- [6.8. Od slz k úsměvu](#68-od-slz-k-úsměvu)
- [7.8. Naslepo sám](#78-naslepo-sám)
- [8.8. Rozbít monolit](#88-rozbít-monolit)
- [9.8. (Ne)stihl jsem to](#98-nestihl-jsem-to)
- [10.8. Kroky k dobrodružství](#108-kroky-k-dobrodružství)
- [11.8. Indiánsky](#118-indiánsky)
- [12.8. Tentokrát bez Štěpánky](#128-tentokrát-bez-štěpánky)
- [13.8. Lahti je rozbilo](#138-lahti-je-rozbilo)
- [14.8. Hlouběji a hlouběji](#148-hlouběji-a-hlouběji)
- [15.8. Opět indiánsky](#158-opět-indiánsky)
- [16.8. Vodafone odpovídá?](#168-vodafone-odpovídá)
- [17.8. Jak ~~voda~~ čaj](#178-jak-voda-čaj)
- [18.2. Horkem i zimou, suchem i bouří](#182-horkem-i-zimou-suchem-i-bouří)
- [19.8. Bude to drahý](#198-bude-to-drahý)
- [20.8. Nejhorší člověk na světě](#208-nejhorší-člověk-na-světě)
- [21.8. Nic moc](#218-nic-moc)
- [22.8. Kytary, píšťala, nepiva a minulost](#228-kytary-píšťala-nepiva-a-minulost)
- [23.8. Chléb hezky vypadající, uvnitř trochu suchý](#238-chléb-hezky-vypadající-uvnitř-trochu-suchý)
- [24.8. K Nováčkovic, Lasíkům a dál](#248-k-nováčkovic-lasíkům-a-dál)
- [25.8. Petrichor](#258-petrichor)
- [26.8. Občasné přívaly štěstí](#268-občasné-přívaly-štěstí)
- [27.8. DJovi praská cévka](#278-djovi-praská-cévka)
- [28.8. Po práci legraci](#288-po-práci-legraci)
- [29.8. Vojtova voda bez Vojty](#298-vojtova-voda-bez-vojty)
- [30.8. Červená beruška v červeném výstřihu](#308-červená-beruška-v-červeném-výstřihu)
- [31.8. Spousta lidí v pyžamu](#318-spousta-lidí-v-pyžamu)

### 1.8. Letí to jak blázen

Obzvlášť když si dny uděláš jeden jak druhej. Ráno, cesta do práce, osm a půl hodiny myšlenkového zápřahu, plavat, domů, deník, povinnosti a občas kino, kamarádi, nějakej seriál nebo cvičení. A další den to samé.<br>
Můžeš vyhořet, když se odlepuješ ode dna? Postupně, po kouscích. Když cítíš, že se to lepší. Když dní, kdy se ti chce brečet je míň než měsíc zpátky. Může se to zhroutit a jít do sraček ještě víc? Možná že jo.<br>
Nechtěl jsem aby se to stalo. Potřeboval jsem rutinu trochu rozbít. Brontosaurus pomohl. Přihlásil jsem se na další. A řekl si. že pojedu někam na kole. Druhá polovina září. A někam poletím. Dublin třeba. I-Ting by tam měla být. Vidět ji by bylo fajn.<br>
V práci jsem se zas trochu posunul s lambdami. Zavedl jsem víc enumy, abych schoval hexa konstanty. Zvýšil čitelnost, rozchodil SFGT a měl z toho docela radost.<br>
V bazénu mě fyzicky bolelo koukat na lidi co bojovali s vodou. Ale radit jim nemělo smysl.<br>
Doma jsem uvařil, ostříhal se, sepsal den, zalil kytky a dal věci do pračky. Víc jsem toho nestihl. Řekl jsem si, že budu muset víc ctít normální pracovní dobu. A možná trochu míň sportovat.<br>
Ale na ráno jsem naplánoval běh. Ivan běhal. Nebude jedinej.<br>

### 2.8. Strčte si svoje Aury do prdele

A běhat jsem šel. A docela mi to šlo. Do Folimanky, na Nuselák, a Nuslemi zpet. 6.28 km s tempem 5:14 min / km. Nebylo zlý na to, že za poslední tři měsíce jsem naběhal asi 15 km.<br>
Dole v mojem chlebu, jsem koupil housky s posnídal je s omeletou. Z něčeho bylo třeba tu váhu nabrat.<br>
Přes den jsem v konzumaci více kalorií pokračoval. Sice jsem si přivezl Oběd v krabičce, ale šel jsem s kluky do AFI věže na květákový dbal. A svůj oběd jsem si dal před odchodem.<br>
V bazénu jsem se spálil v páře, uplaval kilometr a trochu se z relaxoval v sauně. Ale psychickou pohodu mi to nepřineslo. Byl to jeden z těch horších dní. Miska mi chyběla a aury jezdily všude kolem mě. Nemohl jsem je nevidět. V jednu chvíli jsem na ohradě zakřičel. strčte si svý tury třeba do prdele. Docela mi to pomohlo.<br>
Shlédnul jsem jeden díl Futuramy a udělal si k večeři vajíčka. Počítání kalorií mi řeklo, že jsem se stejně nedostal do přebytku, ale byl jsem tak na hraně svého cíle. Vlastně jsem měl dost triatlonový den. Spálil jsem toho dost. Dle hodinek skoro jako Ivan, který váží dvojnásobek.

### 3.8 Víkend bez plánu

Vyspal jsem se dobře. Vyhrabat se z postele mi ale trvalo. Bez plánu nebylo kam spěchat. Taky mi ale bylo jasný, že takhle to příští víkend být nemůže. být doma mě začínalo srát. Posledního půl roku (Došlo mi, že za to dní to bude opravdu půl roku) jsem toho moc nenadělal. Možná, že to byl ten výlet s Brontíky, který mi pomohl uvedomit si, že trávit Čas převážně sám nikam nevede. Asi jsem to potřeboval. Když jsem po rozchodu byl s lidmi, byl jsem negativní. Ale Bára mi napsala, že teď tak nepůsobím.<br>
Vyplnil jsem přihlášky na další dvě akce s nimi. Obě ale byly až ke konci prázdnin. Co s těma nadcházejícími dvěma víkendy?<br>
Asi kolo. Lublaň -Innsbruck? To by mohlo být fajn. Napřed roviny a moře, potom hory. Do tisíce kilometrů. 14 dní. Řekl jsem si, že v neděli to promyslím. V sobotu jsem totiž nedělal skoro nic. Kromě deníku, Youtube a seriálů. Byl to den, kdy jsem nevytáhl paty z bytu. Ale díky vlastnoručně pečenému chlebu jsem spořádal víc kalorií než jsem spálil. Taky jsemtrochu posiloval s gumou. Těšil jsem na to až si v pondělí stoupnu na váhu a zjistím, že jsem přibral. Svaly doufejme.

### 4.8. Živlům vstříc

Poslední vajíčka k snídani. Chleba už to začínal mít za pár. Do večera jsem ho musel dojíst. Rozhodl jsem se zadělat na další. Víc pšeničné mouky a trochu droždí. Místo plechu možná zkusit použít formu na dort. Aspoň se nerozleze, když bude těsto tekutější.<br>
Na tinderu jsem si psal s Denisou. Moje povrchní stránka s ní úplně nesouznila, ale chtěl jsem zjistit, jestli je fajn. Protože na moje první dotazy odpovídala fajn. Prý by klidně jela na rande do temného lesa, pozorovat padající perseidy. Na druhé rande tedy. První chtěla kafe. To mi přišlo fér.<br>
Přemýšlel jsem nad cyklostezkou 8100. V noci sice pršelo a všude bylo mokro, ale víc už pršet nemělo. Nějak jsem se ale zasekl u práce. Nevím proč vlastně. Byla neděle. Ale nějak jsem měl touhu s tím pohnout. Polling podle EMVCo mě trápil. Trochu mi rozbil princip mého simulování PICC a to se mi nelíbilo.<br>
Na remarkable jsem přešel z kuličkového pera na něco, co se jmenovalo marker. Přišlo mi že jsem tím byl schopný psát čitelněji.Taky jsem z kostiček přešel na řádky. To mi možná pomohlo ještě víc. Byl jsem zvědavý, jestli se zlepší převod na text. Chybějící diakritika, mezery před Interpunkcí a špatně rozeznaná slova mě začínala štvát.<br>
Docela se mi to dařilo.<br>
Na cyklostezku jsem nakonec nevyjel. Cvičil jsem doma s posilovací gumou a koukal na dračího prince. Taky jsem se dočetl, že člověk dokáže nabrat maximálně kilo svalů za měsíc. Dostat se z 61 na 66 teda bude trvat nejmíň půl roku. Pokud teda chci přibrat jen svaly. Což jsem chtěl. Attia psal, že síla s věkem jen klesá a téměř jediný způsob jak tomu předejít, je vybudovat si svaly, dokud to jde<br>
Opravil jsem ale ty testy. To bylo fajn. Byl jsem zvědavý, jak se to projeví ve skutečnosti. Teď když jsem to ale napsal, došlo mi, že jsem sahal jen do simulací. NFCM funguje. Podle požadavků na Polling.<br>
Dračí princ je divný seriál. Nic moc se v něm neděje. Trochu násilně učí toleranci, Inkluzi, lásce a přátelství. Je to infantilní. A návykové. Možná proto má tak vysoké hodnocení.<br>
Být zavřený doma mi začalo vadit. Vyrazil jsem pěšky do Podolí. A stihl to jen tak tak. Posledních 200 metrů už na mě pršelo. Ale skutečný slejvák se spustil až když jsem vlezl dovnitř.

<a href="../images/2024_august/4_1.jpg" target="_blank"><img src="../images/thumbnails/2024_august/4_1.jpg"></a>

Šatny naneštěstí byly zavřené. Muselo se přes letní. Do deště se mi nechtělo, a tak jsem si radši dal stracciatellový dortík a počkat až to přejde.<br>
Plavat v dešti je v pohodě. Člověk je stejně mokrej. Zato jít domu v dešti nic moc. Cestou jsem si ale z plna hrdla zpíval společně s Tata bojs a bylo mi jedno co si kdo myslí. V Albertu jsem si koupil chleba a sýr a o 800 kcal jsem přestřelil svůj cíl. To bylo dobře. Jednou za čas.

<a href="../images/2024_august/4_2.jpg" target="_blank"><img src="../images/thumbnails/2024_august/4_2.jpg"></a>

Bára mi odepsala. Poslala mi podcast s Eliškou Remešovou. A dlouhý a zajímavý Zprávy. Její snoubenec se evidentně jmenuje Honza. Napadlo mě, že je to Honza, co nechal Martin před svatbou. Ale to by svět musel být malý. Navíc měl být z Moravy. Což vlastně Marti Honza byl. Byl z Jihlavy. Honzů je ale milion.<br>
Domů jsem došel před desátou. Vikend byl pryč. Víkendy bez plánu utíkají rychle. Obzvlášť když nic neděláš.

### 5.8. Nabírání zpoždění

Neb jsem šel spát trochu později počítal jsem s pozdějším vstáváním. Snídani jsem vyřešil cestou. Na Vinohradské jsem se zastavil ve fancy pekařství pro makovou a tvarohovou buchtu. Cestou jsem si dal jednu z nich a byla plná povidel. 60 korun a taková zrada. Navíc chutnala průměrně.<br>
V práci jsem se pustil do merge ufc wake up větve s nfc protokolu. EMV Pollování tomu totiž nahrávalo. A po obědě v AFI, kde meli cuketu s balkánem a kuskusem, se mi to povedlo. Teda jakž takž Dalo se to zaseknout. A nevěděl jsem proč.Povolil jsem IRQ na chyby a v typu A bylo něco špatně s CRC. Co to ale bylo jsem nechal na úterý. Už takhle jsem hodinu přetahoval.<br>
U Lidlu, kde jsem si chtěl koupit čokoládu, aby se mi lépe plavalo, jsem objevil, že nemám zámek. Ráno před pekárnou jsem kolo vlastně taky nezamykal. Co už. Na Konopišťské jsem si dal pár shybů, dipů a kliků místo toho.<br>
Bára označila pár věcí, které dělám za inspirativní. Odepsal jsem, že z toho mi roste ego a měla by takovými výrazy šetřit.<br>
Doma jsem uvařil hráškovou polévku. Byl to ten hrášek, který jsem koupil na chlazení díry po osmičce. Maximální využití zdrojů. Během vaření jsem si volal s Martou. Byla na skautském táboře a s Žužu tam vařily dobroty. Vlastně byli kousek od Jindřichova Hradce. A jejich tábor nebyl moc vybavený.<br>
Ale zněla šťastně. A já měl radost, že mám tak bezva kamarádku. Večer jsem se ještě díval na dračího prince. A přetáhl večerku.<br>
Implementace budíků pro mé budoucí já mi moc nešla.

### 6.8. Od slz k úsměvu

Zase jsem se ráno flákal. V práci jsem ale v pondělí přetahoval, mohl jsem si dovolit být tam kratší dobu. Vlastně jsem přetahoval celý červenec. A do jisté míry celý tenhle rok. Ale práce je to, co mě posledního půl roku drželo při smyslech. Nelitoval jsem toho. Nicméně přehánět to nemělo smysl. A tak jsem jel plavat.<br>
Nějak mi to nešlo. První tři stovky jsem se stěží hýbal. Ale pak se to trošku zlepšilo. Nějak moc jsem myslel na Mišku. Když jsem pak sjížděl do Vysočan, rozbrečel jsem se. Bylo to půl roku a pořád se to dělo. Pravda, asi se to dělo míň. Ale dělo se to. Zkusil jsem si říct, že to ona mě Opustila. Že ona ublížila mně. Ale to mi přineslo málo útěchy. Chyběla mi. Byl jsem pořád zamilovanej do někoho, koho jsem půl roku neviděl.<br>
Život dokáže být zkurvenej. Absurdní na tom je, že ráno jsem si říkal, že štěstí je volba. Já se jí set sakra snažím volit. Ale pak přijde vzpomínka na ní. Holku, která je pravděpodobné šťastná v náruči někoho jinýho.<br>
Zase jsem se trochu posunul v EMV požadavcích.Vyřešil jsem kolizi A a B karty. Napsal jsem si na to testy a pak to opravdu fungovalo.<br>
Uprostřed tohohle snažení mě teda přerušil Ríša, protože nabíjel baterky a jeden node vzplanul.Později se ukázalo, že to byl jeden z původních, které tohle dělaly. Opravil jsem to a vrátil se k NFCU.<br>
Někdy odpoledne mi psala na Tinderu Veronika. Holka, která měla jednu z fotek u silnice v dešti, kdesi v Irsku s cedulí na stop. Byla sympatická a dost na přímo se zeptala, jestli nechci ven. Třeba na salsu do Stromovky, nebo s sebou plácnout do parku. Na gauč jsem se necítil, ne po tom jak dopadl minule. Ale park zněl fajn. Vybrala park přátelství. Vlastně tam někde bydlela. A já to měl jen pár minut do kopce.

<a href="../images/2024_august/6_1.jpg" target="_blank"><img src="../images/thumbnails/2024_august/6_1.jpg"></a>

A bylo to moc fajn. Seděli jsme na dece a povídali si. O španělsku, Španělštině, čínštině, kolech, práci v Katalánsku, Irsku, hudbě, nástrojích, náhodách a katastrofách. A pak najednou byla zima. Protože bylo skoro deset.<br>
Doprovodil jsem ji dom a pak vyrazil na sjezd ze Střížkova. Zadem na Zenklovu. Dolů do Karlína. Po nábřeží a magistrálou doma. Byla to docela štreka. Ale stálo to za to.<br>
Den který začal v slzách skončil moc pěkně.

### 7.8. Naslepo sám

Začal jsem den psaním. Na laptopu bych to asi neudělal. Ale s mým novým papírovým tabletem to bylo fajn. Akorát to žralo čas. A ráno je čas drahocenný. Ale deník je mi cennější.<br>
V práci jsem úplně rozboural NFCM. Ale dělal jsem to opatrně. Když jsem přepisoval metodu na takovou, která bere callback, přetížil jsem původní. Velký stavový automat `solveReceived()` a `respond()` což vlastně byla jedna metoda, rozdělená na dvě, jsem rozkrájel na jednotlivé metody, zrušil stavy a opatřil metody funkcí jako vstupním parametrem.<br>
A fungovalo to. Jako základ pro volání removal to bylo dobrý. A vlastně to byl skvělý základ pro Transaction Send Application.<br>
Když jsem jel do Aera, napsala mi Aileen. Vydělala sedm tisíc dolarů na nějakém obchodu s Bitcoinem. Mluvila o tom, že trading signály jsou jasné, ale nic konkrétního z ní nevypadlo. Vlastně začala být arogantní a hnusná. A měla stejnou dikci jako Číňani. Singapurci asi nebudou mentalitou od Číňanů daleko.<br>
V poledne jsem se vlastně s nějakým Číňanem bavil. Čínsky. Měl jsem ze sebe radost. Řekl miŽe je Číňan a že je z Šanghaje. A že má Čínština je moc dobrá. Oproti Aileen byl milej.<br>
Potkal jsem ho, protože jsme šli s Ivanem do Vietnamky. Bun Chay i Bun Bo Nam Bo nám v horku bodlo. Ivan byl nadšený, že o něm píšu v deníku.<br>
V Aeru jsem si nebyl jistý, zda vlastně na film chci. Všichni byli pryč. A Veronice jsem napsal moc pozdě. Veronika mi v hlavě uvízla víc než jsem Čekal. I přes to, že mluvila jak Kendy, měla gesta jak Kendy a vlastně měla i některé rysy jako Kendy. Když jsem si to v parku přátelství uvedomil, dost mě to vyděsilo. Je to hodně turn off. Ale byla fajn a rozhodně jsem ji chtěl vidět. Víc než Denisu. Čím víc mi psala, tím víc mi docházelo, že to je druhá Nikita. Na to bych psychicky neměl. Ale sex s Niki byl fajn. To bych zase zvládl.<br>
Film byl super. Hlavní hrdina byl stejný herec jako Charley Varrick. Dostkrát jsem se zasmál, až do konce nevěděl jak to skončí a žádné do očí bijící nesmysly si nevybavuji..<br>
Na kole domů je to z Aera už docela fofr. Veronika mi ještě psala co je naslepo. Chvíli jsme si ještě povídali, ale byl čas jít spát. Už jsem zase přetahoval

### 8.8. Rozbít monolit

Něco se změnilo. Kola se nehlásila do sítě. Zabil jsem tím půl dne a když jsem chtěl jit jíst rozpršelo se. A tak jsem s kluky hledal, čím to je. Až když skončili, dostal jsem se k NFC. Tam jsem se rozhodl, že simulátor PICC je příliš velký monolit, takže ho rozbiju. A rozbil jsem ho hodně. Na nekolik dní dopředu. Chtěl jsem udělat jednotlivé instance pro jednotlivé PICC.<br>
Když už táhlo na šestou, uvědomil jsem si, že bez oběda vlastně přetahuju o obědovou pauzu. Sbalil jsem se a vyjel pryč. Přemýšlel jsem o bazénu. V batohu jsem plavky a ručník měl, ale nějak mi v hlavě ležel ten V02 Max a na ten potřebuješ HIT. Slíbil jsem Sáře, že jí zaleju kytky a to se dalo spojit s výběhy v Grébovce. Cestou jsem si tedy koupil čokoládu a banán, protože bez oběda energii na běh prostě nemáš.<br>
Doma jsem objevil, že jsem nesnědl ani snídani. Chleby tam ležely na lince.<br>
Vyběhl jsem a výšlapy dal čtyři. Jeden z nich byl můj rekord. Ale srdce jsem až tak nepotrápil. Stěží pátá zóna. SpíšČtvrtá nebo dokonce jen třetí. Zapotil jsem se ale fest.<br>
Sáry kytky byly v poho. Nic neumíralo, všechno bylo zelený.<br>
Na závěrečný rovince na Ukrajinské jsem to napálil na tempo pod 3. Ani jsem netušil, že něco takovýho dokážu.<br>
Po zbytek večera jsem cítil lýtka. Ale vlastně jsem jen vařil těstoviny a koukal na seriál.<br>
Mrzelo mě, že Veronika mi celý den neodepsala. V02 Max se nezvedl a má víra v jeho výpočet taky ne.

### 9.8. (Ne)stihl jsem to

Pomalu ale jistě jsem se vracel do harmonogramu, který se mi líbil. Ještě tak hodinu dřív. Stihnout plavat a bude to dobrý. Spánek prý stál za starou bačkoru, ale cítil jsem se líp než pár dní nazpět.<br>
Veronika mě dál ignorovala. Mrzelo mě to. Ale kdyby se opravdu už nikdy neozvala. Svět by se nezhroutil.<br>
Rozbíjení monolitu šlo rychle. Sestavit z toho nové funkční třídy moc ne. Ale prokousával jsem se tím a dělal pokroky. Někdy kolem čtvrté, už jsem měl pocit, že věci začínají fungovat a za minutu půl šesté, v momentu, kdy bylo načase odejít. protože jsem neměl klíče a Petr s DJem se balili, prošly všechny. (Později jsem tedy zjistil, že testy sice prošly, ale removal nefungoval jak měl. Ale i tak to bylo pozitivní.)<br>
V dobré náladě jsem vyrazil plavat. Finská sauna jela na 80°C. Tolik jsem tam ještě nezažil. A tempo jsem zmáčkl pod dvě. A během plavání mě napadlo, že teď můžu konečně přidat generování a kontroly CRC.<br>
Průser. Ta myšlenka mě tolik chytla, že jsem se do toho večer pustil. Psal jsem si u toho s nějakou divnou holkou Julií. Dobře divnou. Ale moc to nikam nevedlo. Přemýšlel jsem co se stalo s Veronikou. Zamilovával jsem se do představy. Blbý.Ale to CRC jsem skoro rozchodil. Na tu polynomiální funkci jsem použil AI. Napadlo mě, že už to musel někdo napsat a Al scrapuje celý Github. Napsala mi to tedy v std, ale to už bylo jedno<br>
Před spaním jsem pokračoval v čistění zubů nití. Pořád jsem krvácel a prostor mezi pravou spodní šestkou a sedmičkou pořád bolet, ale přišlo mi, že se to lepší, ne naopak.

### 10.8. Kroky k dobrodružství

Ráno jsem koukal na poslední nedokoukaná díl dračího prince. Taky jsem pokračoval v to CRC. Ne že by mi to někdo platil, ale bavilo mě to.<br>
Byl čas kdy planeta prolétala rojem Perseidů. Rok od nejhezčího dne loňska. Nemohl jsem na to nemyslet. Vlastně jsem chtěl jet někam do hor na to koukat. Ale jet samotný mi nedávalo smysl. Byl to nejhezčí den, protože jsem ho strávil s někým, koho jsem měl rád. Ne protože na obloze byly pruhy.<br>
Nicméně kdybych přece jen chtěl někam odjet, hodil by se mi nosič na kolo. Dekáč takovej měl. Objednal jsem ho a vyrazil pro něj na Čerňák. Taky jsem si řekl, že se zastavím v ikee. Oběd a psaní, můj standard.<br>
Na to že jsem jel nalačno mi to docela jelo. Přemýšlel jsem, zda nejsem v autofágii. Spíš ne. Ale je to stav, který chci nějak vyvolat. Občas. Půst v úterý třeba?<br>
Přišel deadline na zaplacení lodí. Monika se sice obávala, že možná bude s Omarem v Saudské, ale deadline je deadline. Zaplatil jsem jen zálohu, ne plnou cenu kdyby něco.<br>
V ikee jsem si chtěl pořídit nové prostěradlo. Nejlevnější bavlněné stálo asi tři stovky. Lněné stálo patnáct set. Internet se ale o t.nu zmiňoval v samých pozitivech. Stejně jsem si vzal to levné. Dokud jsem nedošel do circular hubu, kde jedno lněné bylo zlevněné na tisícovku. To už se dalo. Mělo vydržet dál, prát se méně často a s praním se zlepšovat. Za pokus to stálo.<br>
Nosič jsem namontoval přímo v Decathlon. Tak jak mě nadchnul momentový klíč, který jsem dostal ke kolu, tak zbytečný mi přišlo dávat inbus a klíček k nosiči. Buďto jsem vybral špatný nosič, nebo mám špatný rozchod kola, ale musel jsem extendéry namontovat zvenku místo zevnitř. Nicméně to fungovalo, takže jsem nosič nevrátil a vyrazil s ním zpátky domů.<br>
K večeři jsem udělal pohanku se zeleninou. Julie mi znova napsala. Možná že z toho mohlo něco být. Těžko říct.<br>
Pustil jsem si první řadu Dračího Prince. Už jsem si moc nepamatoval jak to celé začalo. Zas tak dlouhý to nebylo a času jsem měl habaděj.

### 11.8. Indiánsky

Běhat. Jinak než obvykle. Indiánsky. Youtube mě k tomu postrčil. Po tom co jsem ráno jógoval s Adriene. Nějaký náhodný video bylo o Attiovi. A Attia je velký promotér tréninku v páté zóně.<br>
Naprogramoval jsem hodinky na střídání /minutu v páté zóně, 3 v druhé. A vyběhl . Nebylo to tak jednoduchý. První interval mě do páté zóny nedostal ani náhodou. A když už jsem se dostal dostatečně vysoko, vychladnout zpátky do zóny 2 trvalo překvapivě dlouho. Buď jsem se musel zastavit, nebo jít dost pomalu. Ale nakonec jsem našel správný rytmus. A šlo to. Dokonce jsem docílil něčeho, co jsem nečekal. Moje odhadované vo2max se zvedlo o jeden stupínek na 55 ml/kg/min.<br>
Možná proto jsem se po zbytek dne flákal. Sice jsem šel nakoupit a v Lidlu potkal Editu, ale jinak jsem koukal na Dračího Prince. Taky jsem napsal Veronice.<br>
Odepsala. Prý by jí psaní na chodníku dostalo do kolen. Neměl jsem to takhle propálit. Ale co už. Měl jsem radost, že je v poho.<br>
Ondra s Rebekou se vrátili z přechodu Alp. Na osmou naplánovali pivo ve Vzletu aby to stihli i Jarda se Sárou<br>
Když jsem tam dorazil mával mi někdo, koho jsem nečekal. Kolín. Byli prý s Deny v Praze a přespávali v bytě u Magdy, protože Magda s přítelem byli na dovolený. Teda až do dneška. To se s Deny posouvali na další týden do dalšího bytu. Tentokrát k barmanovi ze vzletu. A proto tam oba byli. A proto přišla i Magda s přítelem. A pak Rebeka a Ondra. a pak Jarda se Sárou. A já si vůbec nevšiml, že Sára má na prstu snubák.<br>
Rebece to ale neušlo. A hned vyzvídala. Jarda ho našel na zemi v Prateru. Byl plastovej a o ruku Sáru požádal v psím parku při venčení Kory. Brát se opravdu budou ve Vegas a Jardovi rodiče ztropili trochu Seeku, když jim to ne úplně šťastně oznámil.<br>
Byli jsme tam asi do jedenácti. Byl to fajn večer. A měl jsem opravdu radost, že jsem potkal Kolína.

### 12.8. Tentokrát bez Štěpánky

Sepsat dny kdy se toho hodně stalo občas trvá. A občas se na to vyseru úplné. U tohohle mě to mrzí dvakrát. Stal se toho randál a dva měsíce mi trvalo sednout si a vytahat z hlavy události dne a hlavně večera.<br>
Vláďa v práci prohlásil, že nový backend to bude zátěžově zvládat. Pobavilo mě a udělal jsem si o tom poznámku. Až to začne padat, vrátím se myšlenkově do tohohle dne a budu se smát. A asi brečet, protože to bude znamenat, že to je blbý.<br>
Štěpánka se z grilování omluvila. Měla ale moc dobrou výmluvu. Měla zánět trojklaného nervu a s tím opravdu nemůžeš grilovat. Ivan se v práci ukázal s celou krosnou, jako by jet stanovat. Vláďa se ráno stavil pro maso v Karlíně, ale plánoval se od Vojty vracet done, takže s sebou skoro nic neměl. Stejně tak Jirka. A já jsem měl s sebou kulový. Plánoval jsem pořídit si něco cestou.<br>
Ostatní jeli městskou, ale k Vojtovi je pro mě už skoro tradice jet na kole. Vzal jsem to přes Bohdalec a zastavil se v Kauflandu. Když jsem dojel, kluci už měli naražený sud a koupali se v bazénu. Hodil jsem nepiva do mrazáku a šel si povídat s kluky. Sport byl nosné téma. Skončila olympiáda, což jsem dokázal úplně minout a Vojta s Jirkou a Ivanem jí dost sledovali. Šlo mi to vlastně jedním uchem dovnitř, druhým ven.<br>
Po sedmý jsme se přesunuli ke grilu. Jirka vymyslel běžky na leden a Zarezervoval chatu. Bavili jsme se o práci. Jak jinak ve skupině workoholiků. Bylo zvláštní sledovat jak se postupně opíjí. Jirkovi stačí docela málo. I když těžko říct. Jeho třešňovice asi byla docela silná. Ivan ji nesl těžce.<br>
V jistej moment začal Vojta mluvit anglicky. Ne moc dobře anglicky. A zřejmě chtěl aby ostatní mluvili anglicky taky. Nepřišlo mi to nutný. Taky kluci zpívali. A posteli se do složitých geopolitických témat.<br>
Někdy kolem třetí jsem vyrazil. Jirka už spal. Chtel sice jet večerním vlakem, ale rozhodl se přespat a dobře udělal.

### 13.8. Lahti je rozbilo

Hezkých pět a půl hodiny jsem naspal. A cítil se jetej. Skoro jak v kocovině, i když to zas ne. To by bylo horší. A myslím, že pro ostatní bylo.<br>
Z bytu jsem vyrazil až skoro v devět. Aspoň jsem se nasnídal a vyplnil pár lekcí duolinga. Venku začínalo být horko. Hodně horko. Přes den mělo být k pět a třiceti. V batohu jsem měl věci na plavání, ale jel jsem rovnou do Vysočan. Chtěl jsem pohnout s NIM. A možná s těmi nefunkčními koly.<br>
Omar s Tomem nad nimi rokovali, když jsempřijel. Z toho, že moc nevím co s tím moc nadšení nebyli. Ale během dopoledne jsme udělali pokrok. Ebu ze safiralu se v kolech připojovaly bez potíží. Tester je neničil, jak se obávali ale deskám z Lahti nepomáhal. S umístěním v kole to taky nejspíš nesouviselo. A s umístěním v budově taky ne. Deskám prostě uškodilo to, že byly v Lahti. Napadlo mě, že Finská síť nějak přenastavila modem a možná by šlo nějak ho přenastavit zpátky.<br>
AT příkaz AT&F měl modem uvést do továrního nastavení. Jenže jak mu ho poslat? Až když to teď píšu, došlo mi, že odpověď je prostá.Testerem přece. Kdo jiný než tester by měl něco uvádět do továrního nastavení.<br>
V práci mě to ale nenapadlo. Ani u oběda s Ivanem, který přišel asi hodinu po mě. Překvapivě bez kocoviny.<br>
V NFCM jsem vyřešil timeout během protokolu podle specifikace. A napsal na to test, který ale odmítal procházet, i když ve skutečnosti to bylo dobrý.<br>
Michal správce prý končil. Petr si s ním šel zahrát na rozloučenou ping pong. Já vyrazil plavat, ale Robin s Petrem měli přijet posedmé a bazén byl nacpaný k prasknutí. Asi to dělalo těch 33°C venku.<br>
Robin dostal nový elektrický kartáček. Na večer jsme pustili rachtající klimatizaci a kluci šli brzo spát. Já jsem ještě chvíli psal, ale taky jsem plánoval dohnat ztrátu.<br>
Byl jsem ale rozesmutnělý. Paní Sojková umřela. Už to asi byl nějaký pátek, ale bylo to dole na nástěnce. Paní Sojková byla moc fajn. Bude mi chybět.

### 14.8. Hlouběji a hlouběji

Petr s Robinem nesnídali. Vyrazili poměrně rychle a než jsem se vyhrabal já, byla osmá pryč. Jel jsem rovnou do práce a začínal tý cesty mít plný zuby. Každý den byla stejná. A dlouhá. to km Je prostě dost.<br>
Kluci vyndali z kol do Jaworzno všechny elektroniky z Lahti. Trochu mi tím hodili vidle do výzkum toho co se děje, ale pokračovat šlo. Nořil jsem se do toho hlouběji a hlouběji. A věděl míň a míň.tuhle depresivní část nemám rád. Připomínalo mi to výzkum toho, proč odchází procesory na EBMC04. Vlastně jsem tušil, že tam bude společný jmenovatel . 2g pulz. Ale jak to dělal, to jsem netušil.<br>
Po práci jsem šel cvičit na Konopišťskou. Byli tam Ukrajinci a hráli si s míčem. Trochu mě štvali, ale ne tolik jako nějakou hysterku v okně, která na ně křičela ať táhnou zpátky na Ukrajinu, protože výskají. Byla to dobrá kráva. Bylo to konec konců hřiště. Tam se to dá čekat.<br>
Cvičil jsem tělo na hrazdě a hlavu duolingem. Petr mi poslal, co na Hamru vaří. Nic mě nezaujalo, a tak jsem doma spíchl zeleninu s tofu a k tomu pohanku s čočkou. Aby to bylo ještě zdravější, přisypal jsem chia a slunečnicová semínka. Bylo to dost dobrý. Zelenina je dobrá.<br>
To jsem ostatně psal Verunce. Byla měsíc vegetariánkou. Kvůli zvířatům a planetě. Znělo to, že nad tím přemýšlí rozumně.<br>
Petr s Robinem byli oba hotoví. Vyčistili si zuby a před devátou odpadli.

### 15.8. Opět indiánsky

Další indiánský běh. Tentokrát v Grébovce. Můj plán byl dostat se do páté zóny výběhem do kopce a chladnout cestou zpátky. Tak jak jsem to udělal už x-krát předtím. Jenže za minutu se to nahoru nedá stihnout. Aspoň s mojí současnou fyzičkou ne. Ale vyběhl jsem 3x a sprintů dal asi 5. Mé Vo2max se tentokrát nehnulo. Asi to není tak jednoduchý.

### 16.8. Vodafone odpovídá?

Petr s Robinem tentokrát vstali dřív než já. než jsem se rozkoukal, byli sbalení a po chvíli jsem jim mával z balkonu.<br>
Na nějaké ranní cvičení jsem to ale neviděl. Vlastně mi všechno trvalo a když jsem ve Vysočanech vylezl ze sprchy, protože hic bylo už ráno, byla devátá pryč.<br>
Plánoval jsem rozšířit NECO o Transaction Send Application. Ale DJ mi poslal mail na člověka Z vodafonu. Sepsal jsem tedy email o tom čím jsem trávil poslední dva dny a dozvědět se, že píšu špatnému člověku. Odkázal mě alena technickou podporu a ta skutečně odpověděla. Pan Jan Ryss. Dle Linked In to byl Cobainův spolužák ze střední. Chtěl po mě konkrétní případy a data. Nahrál jsem tedy RX na dalších EBU z Lahti a objevil, že ve vývoji to funguje. I na první dobrou. A že v kole DNA nefunguje. Jen 1NCE. Bylo to zapeklitý a trvalo to dlouho.

<a href="../images/2024_august/16_1.jpg" target="_blank"><img src="../images/thumbnails/2024_august/16_1.jpg"></a>

Cestou zpátky jsem se chtěl zastavit v bazénu. A předtím v Lidlu. Energii na plavání bylo totiž třeba nějak dodat. Na křižovatce v Libni mi došlo, že nemám zámek. Vyndal jsem ho, protože Jirka řekl, že do Vietnamu dojedeme na kole. Jet zpátky se mi nechtělo, ale byl pátek a víkend bez zámku byl hrozbou pro Franze. Otočil jsem to, vyzvedl zámek a když jsem zamykal podruhé, bylo už sedm. Pozdě na to abych ze STEPu jel po osmé. Dojel jsem tak na Olšanku.<br>
Na recepci byli dvě Ukrajinky. Skoro nás nechtěli pustit do bazénu, kde bylo 22 lidí. Normálně tam bývá lidí klidně ho. Víc než polovina sprch nefugovala a drah bylo natažených míň než obvykle. S Olšankou to šlo do kopru. Ale kilometr jsem zvládl s tempem 1:55. A to bylo fajn.

### 17.8. Jak ~~voda~~ čaj

Tenhle den začal trochu Dada. Po tom co jsem ráno koupil chleba, pesto a zeleninu na brunch jsem před nádražím potkal dva pány v oblecích z doby Rakouska Uherska. Když jeden z nich vytahoval z kapsy cibule, s úsměvem jsem mu řekl, že vystoupil ve špatném století. Odvětil, že nikoliv, že na Vyšehradě bude císař a že tam míří jejich kroky. Po chvíli kolem mě proběhla nějaká paní. taktéž dobové oděná a křičela na pány v oblecích, že polní kuchyně už je připravená.<br>
Moje kroky taky mířily na Vyšehrad. Ne kvůli císaři, ale kvůli srazu s Veronikou. V 10 v sadech, jejichž jméno jsem okamžitě zapomněl. Prostě napravo u výhledu na Hrad.<br>
Ani jeden jsme úplně nestíhali a oba jsme šli od metra. Potkali jsme se proto tam. Měla ofinu. Myslím, že předtím neměla ofinu. A hezký šaty. A podprsenku bez ramínek. To mě zaujalo.<br>
Společně jsme vyšli na Vyšehrad a bavili se o podivínech z doby Franze Josefa prvního. A hledali vodu. Pítko. Plán byl totiž pít čaj. Měl jsem konvičku, měl jsem čaj, měl jsem sítko a měl jsem láhev. Ale láhev byla prázdná.První pítko bylo vyschlé. Druhé funkční.<br>
Vařit vodu v ešusu pomocí bomby a vařiče na Vyšehradě mezi turisty mi přišlo vtipný.Rozhodně jsem se nepřetvařoval. Bylo to tak *Adamovská*, jak jen to jde.

<a href="../images/2024_august/17_1.jpg" target="_blank"><img src="../images/thumbnails/2024_august/17_1.jpg"></a>

Seděli jsme tam, povídali si, pili čaj, jedli zeleninu, moc dobré veganské wrapy a čas utíkal. Odporné rozlazená zvonkohra hrála hned několikrát. V jistou chvíli jsme došli k názoru, že půjdeme hrát na piáno. Kam? Do Neustadtu se mi úplně nechtělo. Dělat věci tak jako loni? To nebylo moudrý. Ale další alternativy byly zavřené.<br>
A tak jsem vedl. Cestou, kterou jsme s Miskou šli tolikrát. Do chodby vedoucí k záchodům. Kde jsem Mišku učil hrát odrhovačku čtyřruč. A bylo to vpohodě. Bylo to jiný. Veronika totiž uměla hrát. A zpívat. Zpětně vzato jsem byl zbytečně kritický, když jsem jí učil Take Five. Vždycky jsem přehnaně kritický , když někoho něco učím. Podvědomě to dělám asi proto, že ti co byli kritičtí vůči mně, mě opravdu něco naučili. Paní učitelka na klavír. Jarda na plavaní. A další. Metoda cukru na mě moc nefunguje.<br>
Vyhnal nás až hlad. Bylo po pátý. A měli jsme plán. Vietnamka v Karlíně. Ráno jsem na zemi našel lístek na městskou, byli jsme na béčku, psalo se to samo. Kdyby Vietnamci nezavřeli. Asi to po našem odchodu z Karlina prostě nedali. Vegani naproti taky ne. Karlín nebyl co ho pamatuju.

<a href="../images/2024_august/17_2.jpg" target="_blank"><img src="../images/thumbnails/2024_august/17_2.jpg"></a>

Zavřená byla i Dhaba. Jenže vedle Dhaby je druhá Dhaba. A vedle ní třetí. Absolutně to nedává smysl. Ale ta třetí byla otevřená. A dokonce měla večerní slevu 60%. Veronika byla nadšená z kousků ságy smažených v těstíčku a naložených do sladké chilli omáčky. Bylo to moc dobrý. Hodně to atakovalo bliss point.<br>
Bavili jsme se o jídle, když jí někdo zavolal. Byl to spolu kapelník. Zapomněla na zkoušku. Ještě mělo smysl otočit se doma pro píšťalu a vyrazit za nimi. Strávili jsme spolu ¾ dne. Přišlo mi v pohodě jí propustit. Ale vlastně jsem si nestihl říct o číslo. Napsal jsem jí to a dostat ho obratem.<br>
A pak se mi vybil mobil. Zrovna když jsem si chtěl půjčit rekolo. Holt jsem to domu došel pěšky. A měl u toho divný myšlenky. Byl to fajn den. Ale byl tak fajn jako dny rok zpátky? Byl jsem rozbitej? Zvládnu se někdy zamilovat znova tak strašně moc, jako do Mišky? Neměl jsem mít v hlavě takový věci. Měl jsem mít radost, že jsem strávil fajn den s fajn holkou.

### 18.2. Horkem i zimou, suchem i bouří

V půl třetí jsem měl být v Poděbradech. Na náměstí tam měl hrát big band a s Mámou jsme tam měli sraz. Do půl třetí ale bylo po vstávání daleko. Dal jsem si něco k snídani a vyrazil cvičit na konopišťskou.<br>
Ke cvičení jsem si pustil audio knihu. [Ultra Processed People] (). Dozvěděl jsem se o ní z GCN. Ze série, kde se Dan rozhodl žít zdravěji. Ta knížka mě hodně chytla. UPF je docela absurdní vynález. Takový amarouny ve tvaru a chuti normálního jídla. A je tovšude. A jíme to všichni. Dá se tomu vyhnout, ale ne moc. Obzvlášť mě bavila kapitola o margarínu z uhlí, který vyráběli nacisté pro své vojsko.<br>
V poledne jsem vařil a nejspíš proto jsem nabral zpoždění. Cesta do Poděbrad je docela dlouhá. Skoro 60 km. A když jedeš do špatných Počernic, pár kilometrů to ještě přidá.<br>
Přišlo mi, že celou cestu jsem jel proti větru. Zmrzlina někde v půli cesty mi pomohla, ale když jsem dojel na promenádu, byly tři hodiny a já byl docela hotovej.<br>
Natočil jsem si Eliščin pramen a posadil se mezi důchodce poslouchající jazz a polku. Máma přišla po chvilce. Povídala mi o tom, že Petrpůjčí Petrovi auto, protože dostanou Robina na hlídání. Vyptávala se mě na Veroniku a na to, co poslední dobou dělám. Byla to vlastně fajn diskuse. Taky mi přinesla brýle, které našla. Polarizované! A oříšky. Konečně moc fajn dárky.<br>
V přestávce jsme si sedli na kafe a dortíky. Měl jsem mrkváč. Nebyl moc sladkej a to bylo fajn<br>
Kapela se spíš zhoršovala. Basák hrál dost otrocky a bubeník jakbysmet. Ale bylo to zadarmo. Když dohráli, prošli jsme si promenádu a pro Mámu nakonec přijeli Veselí. V plném počtu.

<a href="../images/2024_august/18_1.jpg" target="_blank"><img src="../images/thumbnails/2024_august/18_1.jpg"></a>

Ve vzduchu byl déšť. Heel jsem to a vařil, že se tomu vyhnu. Nevyhnul jsem se. Pršelo tak moc, že po asi minutě už bylo úplně jedno, že jedu v dešti. A tak jsem tak jel tři hodiny.<br>
Polární lištička zůstala uvnitř suchá, a ochránila můj Remarkable. G- 1000 je fakt neskutečnej materiál.<br>
Na Čerňáku jsem si dal v ikei horký čaj a hot dog. Spíš kvůli zahřátí, než kvůli hladu. Ten den jsem snědl přes 4500 kcal. Ale kalorie vodu z bot nevyženou.

### 19.8. Bude to drahý

Ráno jsem se cítil jak zmlácenej. Ale asi líp než Vlad's, který si dal home office. Měli jsme mít odpoledne Call s KEOLABS. Ale call jde remotely vzít snadno. Rýpal jsem se v NICH a pomalu se posouval.<br>
Na oběd jsme šli s Ivanem do Vietnamky. Vedli jsme rozhovor o oběhové rychlosti. Podle Ivana byla konečná. Podle mě závisela jen na gravitační síle a ta je daná Kappa-M-m /5. Moc jistej jsem si ale nebyl.<br>
Fabien nás připravoval na to, že koupit jejich nástroje bude drahý. Hodně drahý. Ale vypadalo to, že dělají přesně co od nich potřebujeme.<br>
Po calla jsem se dál rýpal v NFCM. Časování je složitý.<br>
Sára si zapomněla klíče. Když jsem jí dala předával svoje, povídali jsme si asi hodinu o knížkách. Doporučila mi knížku [Viděl jsem tě růst]().<br>
Ve zbytku večera jsem vařil a pral.

### 20.8. Nejhorší člověk na světě

Večeře k snídani. Teplé pohankové rizoto. Pokračování poslouchání knížky. Dostat se ven mi trvalo dlouho. A dostat se do práce trvalo ještě dyl. Zadní kolo totiž bylo prázdné. Fakt se mi nechtělo lepit. Naštěstí jsem měl náhradní duši. tak jsem ale musel sundavat plait s drátem a ◦ je vždycky oser.<br>
V práci jsem řešil Transaction Send Application. V úterý je na takový věci klid. Dokud mi tedy nezavolal pan Roubíček. Zprvu jsem nechápal, kdo to je.<br>
Byl to člověk z Vodafonu. Přímo z RANu. A asi mi pomohl. Prý se do LTE hlásíme s požadavkem na APN na t.iot.dna.fi. To by tam nemělo být. Vodafoní SIMka by měla posílat internet nic a nic.<br>
Osciloskopoval jsem nadšeně až někdy do Šesti. Jet domů nemělo smysl. Vzal jsem to přes Karlín a kolem řeky na Karlák. V Bille jsem si koupil pečivo, blaťácké zlato a golden jablka. V CAMPu je všechno drahý.<br>
Kromě Marti a Viléma už všichni seděli před IPRem. Jarda se Sárou, Ondra s Rebekou, Filip s Anet (kulatou jak meloun) a Tomáš a Adél (byť ti nebyli spolu). Stejně jsem ale byl plonkovej. Moje myšlenky se stáčely k Mišce. A trochu k Veronice, která byla se svými kamarády na opačném břehu a šla do kina na Vlny.<br>
Film byl... divnej. Norskej, severskej, o vztazích stejně jako Paříž 13 minule. Ještě víc mě nutil přemýšlet o Mišce . Rozchod hlavní hrdinky mi hodně připoměl ten náš. Ona pak šla a měla spoustu sexu s dalším klukem a byla šťastná. Došlo mi, že přesně takhle to mohlo být i s Miškou. Rovnou do Adrienova náručí. Měl jsem z toho trochu schízu.<br>
Po kině jsme skončili v Jerichu. Teda před Jerichem. Už bez Marti a Viléma. A zas tak dlouho jsme tam nepobyli. Chtěl jsem vidět Veroniku, ale jela po Vlnách domů. Jsem jel domů taky.

### 21.8. Nic moc

Ne všechny dny jsou hodné zápisu. Obzvlášť když si člověk neudělá žádný poznámky, nevyfotí žádnou fotku, a v práci zbytečně přetahuje, protože si myslí, že je něčemu na stopě. Kromě meetingu, na kterém jsme zjistili, že meeting vlastně až tak moc není třeba se opravdu nic nestalo.<br>
Akorát v AFI měli jahodový knedlíky. A i ty byly nic moc. V tom jsem musel dát Ivanovi za pravdu. Rozhodně v porovnání s cenou, kterou si za ně řekli.

### 22.8. Kytary, píšťala, nepiva a minulost

Za Brontosaury jsem tady nejel. Měl jsem ale alternativní plán. Schůzku s Veronikou. Kale? To jsme ještě nevymysleli. Ale co se nepsalo už tehdá v Neudstatu. Kytary. Ráno jsem se tedy sbalil nejen do batohu, ale i s kytarou na záda.<br>
V práci jsem se pustil do boje s časováním. To nebyla část, na kterou jsem se těšil. Spíš naopak. Časování jsem se téměř děsil. Požadavků na správné zpoždění, ochranné intervaly a timeout, bylo spousta. A na tu spoustu byla další spousta výjimek. Ale bylo to třeba udělat a pokulhávajíc, polling mě k tomu dokopal.<br>
Dopoledne jsem tak rozchodil Pulsewiev. Program pro zobrazování záznamů z osciloskopu. A zamiloval jsem se do toho. Dekódování dění na sběrnici, měření časů i porovnávání bylo mnohem pohodlnější, než přímo na osciloskopu. Akorát záznam do počítače trval roky. Vláďa to nenapsal vůbec efektivně. Jeho slova ne moje. Ale to nevadilo. Aspoň jsem nenahrával zběsile úplně všechno.<br>
Sice jsem si přinesl jídlo v krabičce. Pohankovo černo čočkové „rizoto" se spoustou zeleniny a s tofu, ale Ivan chtěl jit do Vietnamky a to je vždycky dobrá volba. Svoje jídlo jsem si tak snědl v půl páté, když už ostatní odešli.<br>
V šest Veronika končila v Irské hudební letní škole na Albertově a vybrala opět Vyšehrad. Mohl jsem tu kytaru nechat doma :face_palm:.<br>
Franz III byl pořád prázdný a tak jsem vzal kytaru, freebike a vyrazil do centra a přes Nuselák na Vyšehrad.<br>
Veroniku jsem našel na našem místě. Zvláštní to takhle označovat, ale už to tak bude. Přinesla banánový dortík, kytaru a píšťalu. Dort byl výtečný. kytara oproti mé dětské veliká a píšťala divná. Neucpávala se bříšky, ale klouby.<br>
Hráli jsme, zpívali a smáli se. Jedna paní chtěla zahrát Slavíky z Madridu. Zvládli jsme to. Veroniku jsem rozesmál porno hudbou. Je fajn rozesmát holku. Jedna ze dvou věcí, který mužskému životu dávají smysl. Ta druhá je holku udělat. K tomu mi ještě pár kroků zbývalo. A vlastně jsem si nebyl jistý, jestli chci. Přišlo mi, že to mezi námi nejiskřilo tak, jak by mělo. Ani dál v průběhu večera, kdy jsme shora sešli Cihelnou bránou, kde hráli další hudebníci. Ani, když jsme seděli v divné hospodě pod Nuselákem a povídali si o naší minulosti. Možná že jsem za to mohl já. Nebyl jsem s to navodit romantickou atmosféru. Ani při loučení v metru jsem to moc necítil.

<a href="../images/2024_august/22_1.jpg" target="_blank"><img src="../images/thumbnails/2024_august/22_1.jpg"></a>

Miška mě rozbila. A já jí pořád měl plnou hlavu. Nejspíš i v momentu, kdy jsem Veronice telefonoval, jestli dojela domů v pořádku. Bylo to blbý.

<a href="../images/2024_august/22_2.jpg" target="_blank"><img src="../images/thumbnails/2024_august/22_2.jpg"></a>

### 23.8. Chléb hezky vypadající, uvnitř trochu suchý

<a href="../images/2024_august/23_1.jpg" target="_blank"><img src="../images/thumbnails/2024_august/23_1.jpg"></a>

### 24.8. K Nováčkovic, Lasíkům a dál

Co s víkendem, když jsem neodjel do Hodonína a Veronika byla doma nemocná a přivézt ovoce nechtěla. Možná otestovat ty nový Micheliny. Srpnové Grand Fondo jsem neměl splněné a cyklotrasa 8100 je vždycky dobrej plán. (Kterej jsem v životě zvládl asi 3x.)<br>
Nějak dlouho jsem hledal brýle a rukavice. Byly dole u kola a mě tak ujel vlak. Vrátil jsem se pro momentový klíč a srovnal si řídítka a sedlo. Další už mě dovezl do Kolovrat. Na nádraží jsem si ještě pořídilkafe. Nějak jsem kofeinu opět noc holdoval. A cítil jsem ranní únavu víc. Balo třeba přestat.<br>
Zvolil jsem opět směr proti směru hodinových ručiček. Narozdíl od minula, jablka na stromech vypadala uzrále. Palcová pláště bez vzorku byly.. asi v pohodě. Ten pocit jako z Vittorií rubino Pro jsem z nich neměl. Pocit z jízdy byl takový.. máslový. Líp to popsat nešlo.<br>
Na šotolině v Klánovickém lese to ale bylo znatelně horší. Jít do smyku jsem ani nemusel chtít a už jsem bruslil. Ale to se od pláštů bez vzorku dalo čekat. Řekl jsem si, že opravdu vyzkouším nějaké gravelové Čtyřicítky.<br>
Napadlo mě zavolat Anet, jestli nejsou doma. V kině jsme vyměnili sotva pár slov. A byli. A měli Čas. Stočil jsem to k nim a na asi dvě hodiny se zastavil. Povídali jsme si o všem možným. A telefonovali jsme s Davidem. Na oběd jsem se ale nepřipojil. V Počerňáku bylo všechno s masem a já chtěl ujet ještě asi 100 km.<br>
A tak jsem jel. Skrz 33 °C. Do uší mi zněla audiokniha [Range](https://www.goodreads.com/book/show/41795733-range). Nebyl jsem si jistý zda mi něco dává, ale Miška mi jí doporučila a v seznamu byla už příliš dlouho.<br>
Převozníka jsem chytil tak akorát. U Lasíků jsem si dal řepový koláč a Maisela. Tentokrát opravdu nealkoholického. Během konzumace jsem se podíval, co jsem dělal před rokem. Byla to chyba. Rok zpátky jsem se zamilovával do Misky. Po uši. Bezhlavě. Neuměl jsem to tehdá vůbec vyjádřit. A bál jsem se toho, že když jí to řeknu, ztratím ji. Byl jsem idiot. Tehdá mě milovala. Tehdá jsme byli šťastný.

<a href="../images/2024_august/24_1.jpg" target="_blank"><img src="../images/thumbnails/2024_august/24_1.jpg"></a>

Dál jsem jí měl plnou hlavu. Pořád. Koukal jsem na Prahu ze všech úhlů, vydával ze sebe dost fyzicky' energie a psychicky na tom byl bledě. Zvláštní den.<br>
Za Zbraslaví vede 8100 do Vraného. Tam jsem minule udělal chybu. Aby ne. Je to k Praze normála, ne tečna. Stoupák od řeky mi dal. Posledních 30 km. už jsem byl docela hotovej. A u Lipan na mě přišlo sraní. Podezřívám pizza pečivo ve slevě v Černošickém Albertu. V podstatě ihned po konzumaci jsem cítil, že je něco zle. Ale zastávka pomohla a zbytek jsem při západu slunka už dojel v pohodě. Ale zase jsem někde blbě sjel. U Průhonického parku. No příště to třeba zvládnu bez chyby.

<a href="../images/2024_august/24_2.jpg" target="_blank"><img src="../images/thumbnails/2024_august/24_2.jpg"></a>

### 25.8. Petrichor

Neboli vůně deště dopadajícího na rozpálenou zem. Opravdu na to je slovo. Možná ne v češtině. ale v angličtině jo. A prý pochází z řečtiny. Cítil jsem jí při návratu z Lidlu. Mám tu vůni rád, možná je dokonce moje nejoblíbenější. Navíc jsem déšť potřeboval. Sázava schla a 28. srpen se blížil.<br>
Moje dopolední myšlenkové rozpoložení stálo za starou bačkoru. Když jsem večer chtěl poslat Anet mapku s ujetou cyklotrasou 8100, povedlo se mi jí omylem poslat Mišce. Měl jsem naší konverzaci otevřenou, protože jsem hledal, proč mi doporučila přečíst si Range.<br>
Ta zpráva jí přišla omylem, ale ani se na ní nekoukla. Holce, kterou miluju, jsem úplně u prdele. Mělo mě to postrčit dál . Odprostit se od ní nějak. Ostatně to mi t.net psala. Ale topil jsem se v tom víc a víc.<br>
Ani Veronika mi nepsala. Cítil jsem se osamělý a zmatený.<br>
A tak jsem šel psát. Deník měl 14-ti denní deficit. Chyběly obzvlášť dny kdy se toho dělo hodně. Grilování u Vojty, schůzky s Veronikou, cesta do Poděbrad. Bylo třeba zabrat.<br>
Nicméně všechno jsem stejně nezapsal. Čuměl jsem na seriály a šel cvičit. A ani to jsem moc nezvládl . Opět začalo pršet. Petrichor tentokrát nepřišel. Zem nebyla dost rozpálená. Je to vskutku ojedinělý jev.<br>
Pár minut po desáté mi volala Sára, že si oba zapomněli klíče. Bylo to podruhý v tomhle týdnu. Nějak si začínali zvykat na to, že jsem jejich záloha. Ale takhle to konec konců má fungovat.

### 26.8. Občasné přívaly štěstí

Občas je zažívám. Obzvlášť po plavání, na kole, když mi do uší hraje nějaká dobrá hudba. Tentokrát to byl Opiuo. Na cestě ze STEPU. Zvláštní kontrast s tím co tomu předcházelo. Až na dobrý udon ve Vietnamce nic moc den. Simulace PICC nějak stagnovala. Našel jsem v ní pár chybek. Ale to, že mi při posílání 256 bajtových APDU někdo mazal paměť jsem nerozklíčoval.<br>
Veronika mi ráno odepsala, ale pak zas nic. Nevěděl jsem jestli mě ghostuje, nebo to tak má v hlavě nastavený. Ale štvalo mě to.<br>
Miška si mojí zprávu nepřečetla. To mě štvalo taky. Tak moc, že jsem si vypnul potvrzení o přečtení. Vlastně je to akorát stresující.

### 27.8. DJovi praská cévka

Večeře k snídani mi nestačila. Ač byla zelenina s pohankou a černou čočkou moc dobrá, stavil jsem se v pekárně vitrína pro závin.<br>
Dál jsem bojoval s posíláním dlouhých APDU. A objevil, že simulátorem ite nejde poslat víc než osm bitů. Bizár.<br>
Dj vedle úplně vyšiloval. Říct mu, že nemusí křičet nikam nevedlo. Něco mu nefungovalo v návrhu wireframů.<br>
Ráno jsem zahlídl Ivana. Jeli někam s Petrem. A vrátili se, když DJ zmizel. Úterky jsou divný.Co mě ale hodně těšilo byl fakt, že s Veronikou jsme si začali psát na Whats Appu. Je to lepší než psaní si na Tinderu. Ta aplikace není dobrá.<br>
Veronice začal nový školní rok. Po dvou měsících prázdnin. Já jsem si svých prázdnin sotva všiml. A mohl jsem si za to sám. Neměl jsem na ně ale chuť. Ona se ale vrátí řekl jsem si. Na vyhoření nebyl čas.<br>
Na Redditu jsem objevil, že příliš tlačím na tužku u svého remarkable tabletu. Ta divná hlavička, která se objevila na prvním hrotu, se začínala objevovat i na druhém. Rozhodl jsem se tu první opravit nožem. A docela to šlo. Netlačit na tužku ale bude chtít trénink.<br>
Nad NFCU jsem zas strávil mnohem víc času než bylo zdrávo. Konečně jsem se pustil do posílání delších rámců, než je FIFO. Aby to šlo provést, potřeboval jsem simulovat posílání dat v čase. A na to jsem potřeboval v simulátoru čipu víc časovačů. A na to jsem to musel docela překopat.<br>
Zrušil jsem vnitřní stavy. Časovače udělal nezávislé a nakonec naučil simulátor posílat RF data po bajtech a na straně PICC je zase skládat. Když to jakž takž začalo fungovat, bylo skoro sedm.<br>
Měl jsem se ještě sbalit. Další den jsme měli jet na vodu. Vodu, kterou jsem vymyslel, protlačil a asi měl nějak organizovat. Ale nebyl jsem ani sbalený. A do večer se mi do toho nechtělo. Sepsal jsem co potřebuju, oholil si hlavu, popřál Veronice dobrou noc a šel spát.

### 28.8. Po práci legraci

Vstát, vyčistit zuby, zabalit se, udělat snídani, uvařit čaj, sníst snídani, vypít čaj, přečíst si noviny, zalít kytky, umýt nádobí, vyklepat deku z gauče, pustit Arnošta, snést všechno dolů, přejet Vinohrady s krosnou na zádech a neumřít u toho. -O všechno jsem ráno zvládl. Sice jsem byl na Kolbence v půl desátý, ale zvládl jsem toho hodně.<br>
V práci jsem FIFO začal přepisovat na kruhovou frontu. Dávalo to větší smysl, než blok paměti. Ale trochu jsem tím rozbil výpisy v debugu. A navíc jsem řešil vodu, francouze, a Toma, kterému nefungoval magnetický prorok.<br>
KEOLABS nám nacenili test desk na 70000€. To nebylo málo. V ceně byl fancy osciloskop zesilovač, EMV HW, Skripty, Bench, zprovoznění a zaučení. Call ukázal, že ten software je dobrej. Za ty peníze opravdu dostaneme dost. Asi do toho půjdeme.<br>
To se ale mělo rozhodnout později. Po cellu byl Čas nasednout do aut a vyrazit vstříc dobrodružství. Voda na Sázavě! Voda kterou jsem tlačil a protlačil. 9 lidi. 3 auta. 5 lodi. 1 zácpa z prahy ven. A velký nákup. Spousta kopců a zatáček mezi dvěma kempy a diskuse v autě o sponzorování freebiku nacisty, výrobě bomb, panice kvůli nedostatku toaleťáku a úspěšné započetí výletu opekáním buřtů v kempu a pivem v kruhu kolem ohně<br>
Během večera jsem si volal s Veronikou. Byla trochu nešťastná ze startu školního roku. Management to prý nějak nezvládal. Radši by prý jela na vodu. Za život byla na vodě jednou. Na false, kde byl potřeba neoprén a prý se tam skákalo z několika metrů.<br>
Taková voda nás zřejmě nečekala. Sázava byla suchá a vlastně jsme kvůli tomu museli měnit plány, takže jsme byli o jeden úsek výš. Nebyl jsem si jistý, zda jsem ten úsek už někdy jel, ale kemp Sázavský ostrov jsem poznal. Když jsem tam byl naposledy, byla pouť a já byl poprvé a naposled na brake dance. Hnus. Už na to nikdy nevlezu. Totálně jsem zvracel.<br>
Tentokrát jsem zvracet neplánoval.

### 29.8. Vojtova voda bez Vojty

Budil jsem se. Proč to nevím. To samý se dělo i ostatním. Pomalu jsme se vyhrabávali ze stanů a po tom co si Jirka udělal kafe ve svým V60 jsme vyrazili na snídani formou bufetu.<br>
Byla moc dobrá. Až na kafe z automatu. To byla opravdu tragédie. Mléko trochu pomohlo. Ale je smutný, co všechno pod názvem káva lze najít.<br>
V devět jsme převzali lodě. 3 gumový, jednu vydru. Monča byla viditelně zklamaná, když objevila, že gumová loď nemá gumová sedátka. Mě to taky překvapilo. Ale co jsme dostali, to jsme dostali. Sbalili jsme sedo barelů, nechali se vyfotit a vyrazili na vodu.

<a href="../images/2024_august/29_1.jpg" target="_blank"><img src="../images/thumbnails/2024_august/29_1.jpg"></a>

Do prvního jezu nám to trvalo století. Pat to jel. asi 3 minuty a pak zas voda olejněla. Ale nálada byla dobrá. Fila ze svého kajaku pouštel hudbu z Pána Prstenů, Omar pokuřoval elektronku a jejich loď vypadala jako parník, Tomáš v Vládou byli oba na Bráníkové dietě, Ivan s Magdou měli pocit, že jim to moc nejede a nespojili si to s asi deseti plechovkami, které táhli za sebou a já učil Jirku háčkovat.<br>
Ten první jez měl kartáče. Byl ideální na učení. Rovný dlouhý a docela nudný. I přes teorii seJirka chytil okraje a rozhoupal nás tak, že jsem měl co dělat, abych to srovnal. Ale zvládli jsme to. Druhý byl akčnější. A třetí ještě víc.Museli jsme mimo stavidla a bylo jasný, že nasereme.<br>
Oběd vyšel na restauraci na Marjánce. Servírka byla milá, usměvavá, vtipná, od rány a... Zapomněla na polívku. Koprovka s vajíčkem byla 0k. Hodnocení bych tak taky nechal jako ok.

<a href="../images/2024_august/29_2.jpg" target="_blank"><img src="../images/thumbnails/2024_august/29_2.jpg"></a>

Bylo jasný, že plán nesplňujeme. Obzvlášť, když jsme se zastavili u Žraloka, kde podle Jirky byl výčepní „střelec". To rozhodně byl. Ale jestli mi jeho výstřednost byla sympatická jsem vážil. Spíš ne.<br>
Stíny se prodlužovaly a další zdržení jsem způsobil já. Kvůli houpačce. Parádní, dlouhý, vysoký houpačce, která mě katapultovala několik metrů daleko. A ještě dál podruhý. Potřetí jsem si věřil na salto. A tristně selhal. Záda zaduněla okolím. Ale nelitoval jsem, stálo to za to. Šel i Fila. Opatrněji po mém neúspěchu.<br>
Asi v sedm jsme dojeli ke kempu U Bořka. Vedl to tam takovej trochu vypnutej pán. Ale nestálo to moc, příroda tam byla pěkná, místa spousta a smažák taky. Zakotvili jsme. A byli docela mrtvý. Ani oheň jsme nerozdělali. Udělali jsme si věci na vařičích / dali smažák a asi do desíti seděli a povídali si u stolu.

<a href="../images/2024_august/29_3.jpg" target="_blank"><img src="../images/thumbnails/2024_august/29_3.jpg"></a>

Kromě nás tam byl ještě jeden teambuilding a oproti nám měli tunu energie. Táhli to na verandě dlouho do noci.

### 30.8. Červená beruška v červeném výstřihu

Špunty mi pomohly usnout. A spal jsem lip než předchozí noc. A dýl. I tak jsem ale cítil, že jsem den předtím dělal kokotiny.<br>
Snídaně nás rozdělila na dva týmy. Ty co si šli dát vajíčka a ty co si šli vařit. Měl jsem své ovesné kaše a tak jsem byl v druhém týmu. Čekalo nás 7.9 km do Poříčí nad Sázavou. Končit jsme měli u kamenného mostu a řeka měla být asi ještě větší olej než předchozí úsek. Ale bylo krásné. Bez mráčku a bylo jasný, že spálení se nevyhneme.<br>
Zase jsme to s Jirkou táhli první. Piva už nebylo tolik a energie taky ne. Příroda okolo ale byla krásná. Taková skoro amazonka někdy. Spousta volavek a dalšího ptactva, voda hnědozelená, horko a dusno.<br>
V jistou chvíli mi došlo, kde jsme. Kemp v Čerčanech byl ten, kde jsme začínali vodu s Martou. I ten jež jsem poznal. Byl sušší než minule, ale ty debilní šestiúhelníkový kovy v něm překážely pořád stejně.<br>
Potkali jsme jakousi Vietnamskou svatyni, závodili s Ivanem a povídali si . Za zápis rozhodně stojí Ivanovo prohlášení, že závidí kachnám jejich život,protože nemusí podávat daňové přiznání a netrápí je žádná Schillerová.<br>
Kilometr před koncem jsem brnknul pánovi od lodí. Poslal pro nás auto. „Karlův most nešel minout". Zakotvili jsme za ním na levém břehu dle instrukcí a než jsme stihli vyndat z lodí barely, Martin se svojí hot teen přítelkyní přijeli a jali se přebírat materiál.

<a href="../images/2024_august/30_1.jpg" target="_blank"><img src="../images/thumbnails/2024_august/30_1.jpg"></a>

Ivan s Magdou vyrazili na vlak. Jeli vyzvednout Caravellu. Toník, Monča a Omar si zavolali Uber a já, Vláďa, Jirka a Fila jsme se pustili do našich jídelních zásob. Uvařit těstoviny jsem ještě stihl. Ale sníst je skoro ne. Přišel déšť. Opravdu intenzivní. Bez baretů a krosen nachcal do všeho. Snažil jsem se zabalit věci do podlážky stanu, ale nepomohlo to. Naštěstí to po půl hodině přešlo a slunce aspoň trochu vysušilo věci co zmokly.<br>
Magda nás odvezla do Uhřínevsi. Cestou jsem spílal na české dráhy v Jižních Čechách. Nebo spíš na Jindřichohradecku. Jak nějakej senior. Cestu do Řikonína bych asi ještě stihl, kdybych jel přímo. Ale mokrý věci byly průser. A byl jsem jetej. Těšil jsem se na sprchu a odpočinek. A na Veroniku, protože se ukázalo, že po šestý má čas a chce jít ven. Zmrzlina, procházka a Hrabě Monte Christo v botanické zahradě zněl plán.<br>
Mokrý věci šly do pračky , já do sprchy a po chvilce rekuperace jsem na sebe nahodit poslední čistý a suchý tričko a vyrazil zpátky na nádraží. Vlak, kafe, metro, nový nádraží na vltavský a Veronika v sexy červených šatech.<br>
Došli jsme na Štross. Pořídili zmrzlinu v Creme de la Creme a mojí oblíbenou platanovou alejí jsme vyšli na výhled na Prahu. Koukali jsme kde co je, čas utíkal a zmrzlina mizela. Osmá se blížila a já vedl skrz Holešovice a Stromovku do Troji. Nestíhali jsme . Půjčili jsme jedno rekolo, ale druhé aplikace odemknout nechtěla. Next bike nefungoval a tak jsem vedle Veroniky popobíhal až na císařský ostrov. Odtud už jsme jeli oba a můj orientační smysl mě nezklamal.<br>
Veronika vzala lístky, a společně jsme skrz cizokrajné květiny vyrazili k plátnu nad Prahou. Před film o komunitní zahradě byl divnej. Hlavní film byl... Zajímavej. Nebyl jsem s to sympatizovat s ani jedním z hlavních hrdinů. Ale ty ti dlouhý hodiny mě to bavilo.<br>
Během filmu na nás vlezli mravenci, do Veroniky vrazila světluška, beruška jí vlezla do výstřihu (což jasně ospravedlnilo to, proč jsem do něj koukal) a přišla zima. Příště musím vzít mikinu. Veronika je zimomřivá.<br>
Dělali jsme blbý vtipy a bylo to fajn. Po filmu ujel poslední autobus a cesta na tramvaj docela trvala. Šel s námi zrzavý kocour a chtěl se celou cestu Mazlit.<br>
93 jela až na Synkáč. Veroniku vzala na Delnickou a dát jí vzaly asi 3 další dopravní prostředky. Střížkov je daleko.<br>
Před spaním mi ještě volala. Předčítala mi kapitolu o Habsburcích, kteří byli defektní kvůli množení se mezi sebou.

### 31.8. Spousta lidí v pyžamu

Brontíky u Brna jsem zavrhl. Můj původní plán a hlavní motivace bylo poznat nový lidi. A lidi od Brna jsou mi k prdu.<br>
Navíc jsem se opravdu cítil, jako by mě přes záda někdo přetáhl lopatou. Rozhodl jsem se dát Franze do pucu. Dojel jsem hromadnou do Vysočan, potkal jsem Petra, pochopitelně, owapkoval jsem kolo, očistil brzdy, seřídil jsem co šlo a vyrazil na kole ven.<br>
Kam? Do ikey. Jíst, psát, mít klid v mumraj: nakupujících lidí. Jenže tentokrát jsem se s ikeou spálil. Měli nějakou akci že když přijdeš v pyžamu, dostaneš pětistovku na nákup. Asi dobrá akce, když o ní víš. Když ne, akorát tě sere. Jídelna byla úplně plná, takže jsem šel dolu. Dole to ale není ono. A nemají tam kuličky s kaší. Ani decay.<br>
Když už nebyla doba oběda, přesunul jsem se nahoru a pokračoval v psaní. Ale i tam mě to trochu štvalo. Tentokrát jsem prostě nevyhrál. Co už.<br>
Sjel jsem domu. A napsal jsem Martě jak se má. Už jsem jí docela dlouho nevidel a chyběla mi.

[>> Září](2024_september.md)
