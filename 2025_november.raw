[<< Říjen](2025_october.md)

## [Listopad](2025.md) <!-- omit in toc --> 

- [1.11. Všichni svatí stojí při Tomášovi a Terce](#111-všichni-svatí-stojí-při-tomášovi-a-terce)
- [2.11. Další kostel!](#211-další-kostel)
- [](#)
- [4.11. 64 gb ram](#411-64-gb-ram)
- [5.11. Lilek v oleji místo filmu](#511-lilek-v-oleji-místo-filmu)
- [6.11. Židle zdarma](#611-židle-zdarma)
- [7.11. V Ostravě co pět dní](#711-v-ostravě-co-pět-dní)
- [8.11. Na to, že mu táhne na 70 vypadá dobře](#811-na-to-že-mu-táhne-na-70-vypadá-dobře)
- [9.11. Unavený](#911-unavený)
- [10.11. TQM](#1011-tqm)
- [11.11.](#1111)
- [12.11. Minulost a budoucnost](#1211-minulost-a-budoucnost)
- [](#-1)
- [14.11. Naslepo na Břevnově](#1411-naslepo-na-břevnově)
- [15.11. Opět rozmontovat postel](#1511-opět-rozmontovat-postel)
- [16.11. Jazykové tornádo, jízda na koni a poslední promítání](#1611-jazykové-tornádo-jízda-na-koni-a-poslední-promítání)
- [17.11. I přes svobodu ani krok ven](#1711-i-přes-svobodu-ani-krok-ven)
- [18.11. Tmel kutil](#1811-tmel-kutil)
- [19.11. Hledá se žena](#1911-hledá-se-žena)
- [20.11. Sestupná spirála](#2011-sestupná-spirála)
- [21.11.](#2111)
- [22.11. Vetřelci v Bráníku](#2211-vetřelci-v-bráníku)
- [23.11. Naposledy k Antonínovi ?](#2311-naposledy-k-antonínovi-)
- [24.11. Přerušeni](#2411-přerušeni)
- [](#-2)
- [](#-3)
- [27.11. Ubongo!](#2711-ubongo)
- [28.11. Dvoje narozeniny a všechen ten jazz](#2811-dvoje-narozeniny-a-všechen-ten-jazz)
- [29.11. Nedopečená bábovka](#2911-nedopečená-bábovka)
- [30.11. Neposrat se z toho všeho](#3011-neposrat-se-z-toho-všeho)

### 1.11. Všichni svatí stojí při Tomášovi a Terce

Moc se nám vstávat nechtělo. Koupelna byla až v pokoji kde spala Máca a Adél. Nakonec jsme sprchu odložili až na po snídani a seběhli dolů do jídelny na bufet

Nějak jsme se dostali k diskusi o gauči. Adel si totiž do své Vršovické garsonky koupila rohovou pohovku. Verunka proti našemu gauči docela brojila. Jarda se Sárou ho zase chtěli k sobě na pozemek. Nic konkrétního jsme nevymysleli. Akorát jsem si uvědomil, že ho mám fakt rád.

Do půl jedenácté jsme se vysprchovali, oblékli a nadepsali obálku. Ondra se k nám připojil s darem. any jsme spolu jeli autem. S mee milým pánem, který pomáhal převážet hosty. Do jeho Chevroletu se nás vešlo sedm. My s Verunkou jsme seděli vzadu v prostoru v kufru. Naše kratší nohy nám to dovolily.

Ve Stěbořících jsme byli asi hodinu před obřadem. Přímo pod kostelem byla moc milá kavárna s připraveným občerstvením. Seděli jsme u stolu s Adél, Mácou a Ondrou a ke kávě jedli perníčky a chlebíčky. Paní Suchomelová si s námi přišla povídat a od další moc milé paní jsme dostali myrtu.

Venku bylo nádherné. Ten dokonale barevný podzim, asi patnáct stupňů a mraky odešly. Říkal to i farář v úvodní řeči, po tom co jsme se všichni usadili v malém, ale hezky upraveném kostele. Jeho přednes byl Veselý, dokonce vtipný a i když velmi církevní, vypůjčil si analogii i z nějaké zřejmě řecké mytologie. Příběh o štěstí ukrytém v nitru byl moc milý.

Tomášova sestra zazpívala z balkánu úvodní píseň. Opravdu moc pěkné. Zpívalo se vlastně opravdu hodně. A taky se hodně slibovalo a přísahalo. Třeba plození dětí.

Po obřadu jsme se venku fotili. Různé skupiny. Byl jsem Členem asi dvou. Většina jich ale byla různá variace rodiny.

![image](01_1.jpg)

Zpátky nás hodil stejný pán. Před jízdárnu, kde se rozbíjel talíř a jedl předkrm. A uvnitř potom polévka a potom raut. Jídla bylo opravdu hodně. Hodně hodně. Všechno bylo extrémně dobrý.

Jarda měl proslov o prdění! Tomův taťka přál hodně stesti! Psalo se do knih . Todd. se video. Skládaly se origami, hrála cimbálovka, tančilo se a jedlo. Jedlo Je pořád. Už jsem to psal, ale ten důraz je třeba.

![image](01_2.jpg)

S Verunkou jsme se šli podívat na kapličku. Promeškali jsme tak Tomášova píseň pro Terku a Ještě vystoupení ostatních s písní složenou přímo tam.

Ale viděli jsme Toma převlečeného do Folklórního kroje, jak roztáčí svou sestru a vlastně všechny ženy přítomné. Mě Verunka učila polku. A docela to šlo. Minimálně to bylo zábavný.

Někdy kolem půlnoci jsme ale šli spát. Byli jsme hotovy! Byl to extrémně vydařený den!

### 2.11. Další kostel!

Během snídaně "složené ze zbytků hostiny v jízdárně se Ondra podivoval tomu, že jsem vstával poslední. Měl pravdu. Většinou vstávám jako jeden z prvních, de byls neděle a tu já ctím. A studenou sprchu na start dne taky.

Navíc, když jsme sešli na snídani, byli jsme již sbalení a tak jsme si do kulajdy v klidu dát líčka na víně, protože Tomáš říkal, že je to dobrá kombinace.

Tomáš taky zajistil odvoz do Opavy tak, abychom stihli vlak v 11:47, kterým jsme skoro všichni jeli. Stihli jsme se ještě jednou projít ke kapličce. Tentokrát s Ondrou a Fikrovýma.

Na vlak nás hodil pan Petr. Z Opavy překvapivé City Elephant, ve kterém ale byla vdaná slezská průvodčí.

Ze Svinova jsme se rozesadili do kupéček. Vedle nás byli nějací geniální teenageři. Když jsem je poslouchal, přišlo mi, že vedou dospělejší konverzace než my, za posledního půl roku. Možná že jeli ze srazu Menzy, nebo tak něco.

Na dalších dvou sedalech byl táta a kluk, který za oknem videl draky. Ti dva vystoupili v Olomouci a místo nich se k nám přesunuli Fikrovi. Povídali jsme si o seznamu lidí, který pomocí chatGPT vygeneroval Jarda. Seřadil celebrity od největších sviní po moc milý lidi. Na zlý straně byl káně West a na opačný Hugh Laurie.

Počasí šlo s každým kilometrem víc do háje. Napřed mlha, pak deštík, pak chcance. V Kolíně kde jsme vystupovat bylo vyloženě depresivně.

V obchoďáku jsme si dali napůl PadThai a pak vyraziliZa Evou. Ta ještě šla zkoušet a poslala nás d. mírně kýčovité kavárny. Taky z ní vypadlo, že koncert nás bude stát 2 kila na hlavu. Mohla to říct dřív. Ale byl dobrej. Zpívala s ním: Kristýna Fílová. Chvíli jsme po koncertě kecali.

![image](02_1.jpg)

Zpátky na nádraží rozhlas hlásil tříhodinová zpoždění. Nějací debilové přestříhali kabely aby je mohli prodat. Náš jel naštěstí jen o to minut později a dokonce jsme si sedli.

![image](02_2.jpg)

Dojeli jsme unavení ale nadržení. Na svatbě to moc nešlo. Teda kromě sprchy večer!

### 

### 4.11. 64 gb ram

Po tom co jsem přijel do práce, objevil jsem, že Áďa uklízí. To znamenalo, že vyhazuje věci, pro které jí nikdo nedá důvod k zachování. Z prvu mě to štvalo, ale pak našla základní desku na které bylo 64 gb ranek.

Do počítače pro Verunku na KCD II ideál.

![image](04_1.jpg)

Rozchodil jsem ho. Vyčistil Windows a připravil na instalaci steamu.

![image](04_2.jpg)

Ale Verunku jsem chtěl potěšit nejen počítačem. U Rokytky jsem plánoval nabrat šipky, protože zásobami jsme se propíjeli rychle a to nebyla ani zima.

U knihobotu jsem vyfotil zvadlý lopatkovec. Poslal jsem to Sáře a ta mi řekla ať jim to pošlu na info že bude prdel.

Šípků bylo málo a doma jsem z nich musel polovinu vyhodit, protože byly napadené nějakou Černotou. U seriálu jsme je krájeli a připravovali na sušení.

![image](04_3.jpg)

### 5.11. Lilek v oleji místo filmu

Docela dost jsem si zvykl na ranní ledové sprchy. Nemá smysl vypisovat benefity. Spíš jsem se chtěl pozastavit nad tím, že jsem ten zvyk zavedl. Akorát občas mi trvalo se z postele do sprchy dokopat včas.

Přejel jsem Vinohrady a v práci se pustil do psaní firmware bez simkarty. Čím víc jsem se do toho nořil, tím debilnější mi to přišlo. Kolo bez simky je ztracený kel.. Ale Ludva ho chtěl pro Araby a tak jsem tomu to odpoledne dal.

Taky svolal meeting ve Vietnamce, ale Vláďa měl call s Emilem a Bojanou a ten se protáhl, takže jsme do Asie šli ve dvou týmech a jestli s výrobou něco probíral, vývoji to ušlo.

![image](05_1.jpg)

Sirény věštili Aero naslepo. Jenže Verunka objevila, že tentokrát nás sirény zradily. Nebo spíš kino nás zradilo, neb naslepo přesunuli na úterý a to bylo v trapu.

Domluvila tak náhradní plán. Večeři v Jiné krajině na Karláku.

V pět, kdy jsme se sešli na Vysočanská, bylo do večeře daleko. Dali jsme si každý kus pizzy a sto třicet šestkou sjeli do STEPU plavat. A saunovat se.. A odpočívat v bublinách a páře.

Pešky jsme pak zrelaxovaní došli na Palmovku a béčkem dojeli za Marťou, Tomem, Rebekou, Ondrou, Lilly a Šímou. Povídali jsme si o Tomově bývalých a možných budoucích pracích, večeřeli zapečený lilek, avančína a halloumi a pili pivo z poličky. Měl jsem po sauně asi čtyři kousky a stouplo mi to do hlavy Vik než bych čekal. V tramvaji jedoucí zpátky mi bylo trochu šoufl.

### 6.11. Židle zdarma

Snídali jsme ve vlaku. Chléb s pestem, který připravila Vera a mrkve, které jsem loupal, krájel a do vody topil já.

Z nádraží jsem vzal next bike. Chyba. Na Kolbence se odmítal zamknout a telefonát na infolinku napřed vyžadoval spoustu čísel, načež mě informoval, že člověk to Vezme až po osmé ranní. Bylo 7:50, mobil měl 30% baterie a byly dva stupně. V 7:51 chcípnul.

Nechal jsem kolo kolem a došel do práce mobil dobít: když měl dost procent na hovor, vysvětlil jsem co se stalo a agentka má výpůjčku ukončila.

Po desáté jsme měli call s Christelle, Ludvou a Philipem z Alcinea. Na to jak dlouho trval jsme se toho tolik nedozvěděli. Byli dychtiví to naprogramovat celé, což mi s Vláďovním bare metal přístupem úplně nedávalo smysl. Ale vlastně by dávalo smysl, že by oni udelali celý terminál a nás nechali doprogramovat si zbytek.

![image](06_1.jpg)

Po obědě ve věži jsem se pustil do L1 testování. V digitálu jsem narazil na chybu, kterou mi ani Firas moc neosvětlil.

Cestou zpět se na mě Na Míčánkách usmálo štěstí. U popelnice ležely 4 židle. Napřed jsem jejich fotku poslal Jardovi, ale potom mi došlo, že židle potřebujeme. A tyhle byly 4. A v tašce vedle jsem našel 4 sedáky.

Veru zrovna šla z Tesca. Domluvili jsme se, že prijde a dvě vezme. Sedáky jsem nacpal mezi záda a batoh, Verunce dal 2 židle, které vzda autobusem a ty zbylé dvě jsem odvezl na kole. Byla to absurdní jízda.

![image](06_2.jpg)

Smrděly kouřem. Ale byly ok.

Ve zbytku večera jsem hrál Tenacious D a pomáhal s přípravami na víkend.

### 7.11. V Ostravě co pět dní

Na šestého jsme sice měli v kalendáři smajlíka indikujícího sex, ale takový věci nenaplánuješ. Nebo spíš nechceš plánovat. Chceš aby byly spontánní. Jako ráno sedmého.

Na snídani doma nezbyl čas. Ani moc ingredience! Ale smíchal jsem vločky, křížaly, jogurt, konopné semínko a hrst ořechů do dvou krabiček a snědli jsme si je ve vlaku v 7:20.

![image](07_1.jpg)

![image](07_2.jpg)

Ve vývoji jsem byl první. Asi minutu před Ivanem. Spolu jsme koukali na prodej domu v Ondřejově s potokem pěti tisíci metry travního porostu a komikem. Za pět a půl. Škoda že Ondřejov byl někde daleko za Říčanama.

Pak jsem většinu dne strávit testováním analogu. Spymi házel klacky pod nohy. Ale myslím, že jsem nic nerozbil neb před patou jsem doměřil celou kampaň. Taky jsem dotiskl madlo na Ivanův rýžovar.

V 80% slevě jsem koupil první KCD a dal ho stahovat. 52 GB to mělo. Na to nemělo smysl čekat. Zavřeli jsme s Vláďou vývoj a vyrazili na kolech dom.

Čekala na's cesta do Ostravy. Hynek v sobotu slavil 60. Veru udělala lasagne a kytku z čokolády. Má absence kalhot bez fleků jí znervózňovala, ale nic moc nezmohla.. Preferuju pohodlí před stylem.

Es devítka měla zpoždění, ale RegioJet jsme stihli. Jela s ním i Anet, ale potkali jsme jí až na Svinově, kde nás nabral Jirka. Cestou jsme si povídali španělsky. Převážně o klukovi vedle. Studoval FEL.

K Ondráčkům jsme dojeli už hodně unavení. Koček tam bylo víc než minule a dům tím trpěl. I Verunky bývalý pokoj. smrdí kočičí moči. Verunka z toho byla okavidné smutná.

Povlíkli jsme postel, vyčistili zuby a šli spát.

### 8.11. Na to, že mu táhne na 70 vypadá dobře

Na to, že jsme leželi na malé matraci na zemi, kde byla cítit kočičí moč jsem spal docela dobře. Ráno toho nebylo třeba moc udelat. Dali jsme si s Lukym snídani, chvíli hráli na jím naladěné piano a pak se seskládali do dvou aut. Jeden tým jel vyzvednout babičku, druhý připravovat prostor na oslavu.

Byl jsem s Veronikou v týmu 2. Vezla nás Jana a po asi deseti minutách jízdy jsme dojeli k restauraci obklopené minigolfem. Ten už byl ale zavřený.

Uvnitř nám majitel ukázal co a jak. Seznámil jsem se s Verunčinými bratranci z Třince. Vítkem a Filipem. Dělali oba v železárnách. Vítek tam opravoval senzory a Filip opravoval lokomotivy. Ani jedno asi nebyla moc kvalifikovaná práce.

Sotva jsme rozvěsili balonky, začali dorážet hosté. Borkovi, babička a velká kupa sestřenic a jejich dcer. Lenka z Düeseldorfu, Jitka z Plzně a všichni z přiloženého diagramu.

Teta Lenka byla moc fajn. Ukazovala nám fotky z islandu.

![image](08_1.jpg)

Co do programu, meli jsme oběd, pak se předávaly dary, pak jsme měli fantasticky nazdobený dort, který upekla Klárka a pak se hrálo na kytary a k tomu byl raut. Tančilo se, zpívalo a Hynek hrál na housle, dělal stojky a užíval si svoji oslavu.

![image](08_2.jpg)

Jídla bylo možná zbytečně moc. Pití taky. Filip se zbořil tak, že s ním bylo těžké pořízení a museli jsme ho na nádraží vézt v pěti. Stejně potom Vítek psal, že brácha spadl do kolejí a chtěl vystupovat za jízdy z vlaku. Naštěstí se mu nic nestalo a dostali se domů.

![image](08_3.jpg)

Hynek měl taky upito dost, ale byl moc milej a z oslavy nadšenej.

Do krabiček jsme sbalili co zbývalo, nasoukali se do dvou aut a mlhou, která by se dala krájet jsme přejeli zpět do Petruškovi ulice.

### 9.11. Unavený

Úplně vyřízený. Tak jsem se cítil během večera. Po přesunu z Ostravy s proviantem po narozeninách. Českýma Drahama, protože v Regiotetu se posrali a chtěli za dva dvanáct set. S přestupem v Hranicích na Moravě, kde chcípl pes jsme jeli ověšeni taškama a s dvěma plechy, které obsahovaly zbytek lazaní, pár řízků, kus dortu, zákusky, kusy sýru a zelenin .

Někde u Kolína jsme snědli ty řízky.

![image](09_1.jpg)

Únava na mě přišla až když Verunka vyrazila na zkoušku a já zůstal doma sám. Chtěl jsem se flákat, ale zbývala spousta domácích prací a ty blbý židle. O víkendu na ně na balkoně napršelo a jen to potvrdilo, že sedáky se musí přepolstrovat.

Dal jsem se do rozebírání, ale šlo to prach bídné. Doslova. Starý molitan se drobil, ale tam kde byl přilepený držel fest. Voda tomu pomáhala. Studená nejvíce. Ale ve sprše molitanová drť Ucpávala už tak ucpaný odtok.

Nějak mě to paralyzovalo.

![image](09_2.jpg)

Když přišla Veru, dali jsme si ty lazaně a koukli na Přátele.

Aspoň že odpadky jsme zvládli vynést. Jinak bych měl pocit, že jsem úplně selhal. Byl jsem úplně unavenej.

### 10.11. TQM

Terminal Quality Management. Norma, kterou po nás chtěl Mastercard. Ludvík označil Vláďu, Áďu a mě jako lidi, jenž by Tam meli rozumět.

Nahrál jsem si soubor několika dokumentů do Řehoře a většinu dne se tím prokousávat. Bylo to stejně vágní jako 150. Možná horší. Ale odpoledne už jsem chápal o co jim jde.. A nebylo to úplně zcestný. Byl to set pravidel pro udržení stejného stupně kvality výroby po celou dobu produkce terminálu.

Ve Vietnamce jsme si povídali o Kunraticke! Vládě to zaběhl pomalu, ale dobře. Bez jediného dne tréninku. Vojta trénoval od května a zaběhl to taky pomalu.

Do šesti hodin byl u Botiče velko objemový kontejner vyjel jsem za Verunkou, která vyklidila mají zlatou skříň a spolu jsme ji snesli deti. Cestou jsme ale potkali souseda se psem Atomem a ten Verunku vystřídal. Lidi v tom domě mi budou chybět.

![image](10_1.jpg)

Veru už domů nešla. Vyrazila na soft shoes. Já vyrazil do Bauhausu. Koupit molitan a kratší spory. Rozhodl Jsem se pustit do čalounění.

![image](10_2.jpg)

Asi by mi za to nikdo nezaplatil, ale byl jsem na výsledek hrdý.

![image](10_3.jpg)

### 11.11. 

![image](11_1.jpg)

### 12.11. Minulost a budoucnost

Přišlo mi, že se čím dál míň hýbu. Nechal jsem se ráno a vzal to přes Hradešínskou. Den se opet točil okolo TQM. Četl jsem další requirements a radil komponenty do kategorií.

V Šebestiánovi měli čočku. Můj oběd měl obličej. Přišlo mi to skvělý. Jirka tvrdil, že lidi, kteří v jídle vidí věci by meli být zkoumaný psychologama.

![image](12_1.jpg)

Sám by měl bejt zkoumanej psychologama.

Ivan k tomu nic neřekl. Zradil nás a vyrazil do KFC. Sám. A to v Šebestiánovi bylo voleb několik.

Po práci jsem si pustil Kingdom Come Deliverance. Během hodiny hraní jsem stihl naházet hnůj Němčourovi na barák, zmlátil ho a jeho kumpány, ukout meč. nechat si vypálit vesnici a přijít o rodiče. I tak mi to ale přišlo jako mrhání časem.

Dojel jsem radši domů, kde na mě Verunka skočila. To byla líp strávená hodina.

Ještě jsme si pustili La Casa de Papel, ale druhá loupež byla úplně pitomá. Radši jsem si do Kindlu poslal Zpěv drozda a šel si číst.

Ještě někdy v půl dvanácté jsem do té knížky civěl. A zbytek noci se převaloval, protože jsem si rozbil rutinu.

###

![image](13_1.jpg)

### 14.11. Naslepo na Břevnově

Kolo bylo v práci. Posnídali jsme s Verunkou rolky s vajíčkem a jeli vlakem v 7:20. Ve vysočanech jsem vzal rekelo alespoň na ten poslední kilometr.

Čekalo mě maření baterií, schůzka s pánem 7 Sička a Vyplňování L2 les formulářů. A trochu nečekané taky kreslení v inkscapu. Dj od Monči dostal za úkol překreslit obrázek zapojení Power Bránu na vícero nabíjecích boxů.

Předělal to nehezky a nevektorové. Navíc nakreslil konektory mimo zdířky. Moje OCD to nezvládala. Původní obrázek jsem vylepšil o skutečně prověřené kabely a vícero boxů.

Po páté přijela Verunka. Večer nás čekala náhradní projekce u Ondry s Rébou a nemělo smysl jezdit domů. Navíc si chtěla vyzkoušet KCD.

Chytlo jí to hodně. To že jsme přišli pozdě jsem v humoru svedl na ní. Ale nebyla to pravda. Stavovali jsme se v lidlu pro housky, sýr a nepiva darem.

Tramvaje na Břevnov jedou roky. Dorazili jsme po sedmý. Poslední. Matt s Tomem a s Lilly a Rebeky kolegyně Táňa už byli přítomní. Ondra si připravil řeč a Rebeka polévku a po chvíli povídání jsme se do toho pustili.

Řeč byla dobrá. Film taky. Z osmdesátek. Noc komety vyhladila většinu lidstva a dvě sestry řešily co teď. Byla to spíš komedie se spoustou syntákový hudby.

Do Všeho jsme jeli s Marťou, Tomem a Lilly. Bylo pozdě a já byl tedy do postele.

### 15.11. Opět rozmontovat postel

Víkend kdy jsme se původně měli stěhovat nastal. Z přesunu se ale nakonec stalo jen balení. I tak se mi do toho intenzivně nechtělo.

Pravda je taková, že než jsme zvládli ustlat, bylo tak jedenáct a než jsme rozmontovali postel, zvládli jsme si to asi 3x rozdat.

A potom dojít do Albertu pro jídlo. Vařil jsem šunkofleky bez šunky a bez vajíček. A překvapivě to šlo. Akorát Černou sůl jsem zapomněl použít. Příště třeba.

![image](15_1.jpg)

### 16.11. Jazykové tornádo, jízda na koni a poslední promítání

Verunka ráno dělala lívance. Na několik dní dopředu. Ale na stůl je vyskládala všechny. Vypadalo to jako snídaně pro velkou rodinu. Měl jsem jen ty světlý, ale chutnaly fantasticky.

Nějak jsme začali diskutovat o orálním sexu. Verunka byla názoru, že ženy by ho dělaly víc, kdyby ho přijímaly víc. S tím jsem neměl problém a najednou se děly věci.

Občas mě trápí, když je Veru hlasitá. Zdi sice nemáme papírový, ale ocelový taky ne. David to totálně musí slyšet. Ale kdo jsem, abych ženě upíral radost.

K obědu jsme dojedli zapečené těstoviny. Druhý den byly ještě lepší. Okurky vzaly za své. Jak jednou otevřu nakládačky, dlouho nevydrží. K jídlu jsme si pustili díl přátel, ale ne na plátno. Bylo třeba stihnout vlak do Vysočan (s přestupem na hlaváku). Jeli jsme pro krabice, bublinku a hlavně dozvědět se, jak pokračuje příběh Jindry ze Skalice.

Městečko vypálili úplně stejně jako ve Středu. Jízda na koni s Kumány v zádech jsme opakovali asi 8×. Slunce mezitím zapadlo. To skutečné i herní.

S krabicemi od Core One tiskáren jsme vyrazili potemnělým areálem zpět na tramvaj a vlaky do Vršovic. Tam jsme rozebírali paličky, večeřeli chilli sin carne a koukali na projektoru na Přátele.

![image](16_1.jpg)

### 17.11. I přes svobodu ani krok ven

Den Studenstva. Den za svobodu a demokracii. Den, kdy bylo potřeba pohnout s balením se.

Sundaval jsem poličky. Vyndaval hmoždinky. Rozebíral nábytek. a jedl dobroty, který Verunka čarovala ze zbytků v mrazáku a lednici. Nebýt jí. Udělal bych prd. Byl bych úplně paralyzovanej.

![image](17_1.jpg)

Pět let byla Ukrajinská 7 mají doma. Ten poslední byla naše společné doma. Nebrečel jsem. Ale bylo mi smutno.

Fotil jsem si, jak námi vybudované bydlení mizí v krabicích a na hromadě v obýváku. Projektor pryč. Poličky pryč. Gauč pryč...

![image](17_2.jpg)

Pohli jsme s tím dost. Ale dost toho zbývalo. Už jsem to chtěl mít za sebou. Ještě že Verunka je tak fantastická.

### 18.11. Tmel kutil

Nejspíš mi chyběl vitamín D. Slunce mi chybělo určitě. A sklenička s písmenem D v přihrádce pod umyvadlem zela prázdnotou. Můj ranní enthusiasmus klesl na minimum. A to ani venku nebylo hnusně.

Jeli jsme s Verunkou spolu vlakem. Ve Vysočanech jsem pak vzal rekolo a dojel na Kolbenku. Bylo divný začínat týden úterým. Ivan ale překvapivě v práci byl. Dokonce mě posledních pár metrů vzal Caravellou.

Třídil jsem součástky na nový HorshoeLock a dělal ve skladu pořádek. Po práci jsem vyrazil na metro do Hornbachu nebo Bauhausu. Pro druhý zmíněný jsem se rozhodl když přijelo dřív metro do centra.

![image](18_1.jpg)

Béčkem jsem přejel prestup a musel se vracet. Zavřená Pankrác mě donutila jit z Pražáku pěšky a nákup tmelu a Primalexu stál majlant. Devatenáctka mě svezla jen na Synkáč a při vytahování hmoždinek jsem utrhl notný kus stěny. Kit při schnutí zapadal do děr a jeho broušení dělalo bordel.

![image](18_2.jpg)

Byl jsem z toho všeho kyselej. Verunka to ale zvládala líp než já a tak jsme ještě sbalili zrcadlo a kallax.

### 19.11. Hledá se žena

A víno a spousta jídla. V divadle palác na Václaválku, kam jsme po práci šli. Veru rovnou z porady v Hokejce já se zastávkou doma, kde jsem ještě tmelil a bílil.

![image](19_1.jpg)

Pozval nás tam Hynek. Byla to jejich pracovní akce z Generali. Divadle a raut. Hynkovi se do Prahy na otočku jet nevyplatilo a tak jsme šli místo něj.

Hra byla zábavná, jídlo a pití výborný. Nikoho jsme tam neznali, ale Verunka sáhla po možnosti videt mě v obleku. Přesně takhle to prý prezentovala v práci Tomovi. Ten byl překvapený, že do práce nechodím v obleku každý den, když prodávám ty kola.

![image](19_2.jpg)

To mě rozesmálo. Přes den jsem totiž řešil zapojení nové CBN, třídil součástky a k práci v obleku měl na míle daleko.

![image](19_3.jpg)

Z rautu jsme jeli vlakem po desáté. Ještě jsem brousil a blil. A pak mě Verunka svedla. Usnuli jsme asi až po půlnoci.

![image](19_4.jpg)

### 20.11. Sestupná spirála

Zaspal jsem. Probudil jsem se v 8:24 a cítil jsem dopad večerního vína. Lil jsem moc. A Čeká mě víkend na který koupil Vojta sud piva.

Doma byl krabicový chaos. Oprava tmelem nebyla tak dobrá jak bych si přál. Do práce jsem jel s extrémním zpožděním a stroj na kapučíno mi do kávy nedal mléko. Nezvládl jsem posnídat lívance, který mi Veru připravila a nepustil jsem myčku. Taky jsem málo cvičil. Pil kafe pozdě. Prostě pomalu ale jistě se mi život vymyká z rukou.

![image](20_1.jpg)

Bylo třeba implementovat zmeny. Nový měsíc, nový byt, nový režim. Dám suchý prosinec, budu ráno plavat oba běhat a dám si život do pořádku.

Dva vlaky a pěší chůze. Dorazil jsem někdy před desátou. Koukali jsme ještě do toho CBN, pak na tester a pak šli s Omarem, Ludvíkem, Áďou, Vláďou a Ivanem do Vietnamky.

Po práci jsem šel plavat. Pesky jsem došel až do STEPU. Dal patnáct minut sauny a kilometr plavání. Jak chcípak. Ale hýbal jsem se. Byl to začátek.

Bez kola se ale dostat domů byl ojeb. 136 jede roky a stejně člověka doveze jen do Edenu. Poslouchal jsem Finštinu, kterou do telefonu mluvila blondýna naproti mě.

Doma jsem napsal pár řádek a šli jsme spát.

### 21.11. 

![image](21_1.jpg)

### 22.11. Vetřelci v Bráníku

Nespal jsem nejlíp. Poslední dobou jsem spal na prd a pivo tomu moc nepomohlo. Daň za moc fajn večer. Vzbudil nás Vojta a Tonda oba dožadující se snídaně.

Uložili jsme spacáky navařili čaj a dali se do snídání. Vojta měl jako vždy česnekovou pomazánku a k tomu na chleba sýr a nějaký salámy. Během konzumace jsme se dohodli, že zkusíme Nemesis. Vypadalo to , že to bude hra na několik hodin. Jenom poskládat herní plán nám trvalo přes půl hodiny.

![image](22_1.jpg)

Začátky byly krkolomné. Byl jsem pilotka, Verunka vědec, Vojta mechanik a Vláďa nějaký voják. Postupně jsme odhalovali místnosti ve vesmírné lodi, házeli na hluk a hledali objekty, které by nám pomohli v boji s vetřelci. Prvního emzák,jsem probudil já. Dospělce, kterého jsme nakonec společně s Verunkou vysáli přechodovou komorou do vesmíru. Pak ale vetřelců začalo přibývat. Mým úkolem bylo dostat nás na zem. Upravil jsem kurz a opravil motory. Vojta ale byl proti nám. Jeho úkol bylo přežít jediný a mnou opravené motory opet rozbil, nastoupil do záchranného modulu a katapultoval se z lodi ven. Verunku zranili dospělci. Přišla o nohu a ruku, popálil jí oheň a dostala 3 infekce. Vetřelec v hybernační komoře jí dodělal. Já umřel při drahé opravě motorů a vláďa se držet až do startu lodi , ale nestihl se zahybernovat a umřel v lodi během cesty na zem.

Dohráli jsme někdy po druhé odpolední. Plán zněl: oběd ✗ Branické nádražce. Dosti jsme tam údolím kolem potoka a dali si 4 veliké porce. Guláš, kuřecí kapsu a dvě dřevorubecké bašty. Všechno obrovská a vzhledem k chuti velmi levný. 4 bráníky k tomu. Vojta vlastně jeden navíc.

![image](22_2.jpg)

Slunce zapadalo když jsme šli zpatky nahoru. Vojta chtěl hrát ještě jednu hru. Terra Mystica se jmenovala. Moc ke mně její pravidla nepronikala Málo spánku, moc piva a... já deskovky nikdy moc nechápal. Ostatní mě docela drtili.

![image](22_3.jpg)

Nedohráli jsme ale. Kolem sedmé se Vrátila Anička s Jindrou z trhů v Českých Budějicích a protože to byl rok co jí umřela maminka, dosedl na ní splín a lidé v obýváku byli poslední, co potřebovala. Sbalili jsme saky paky, rozloučili se a vyrazili na autobusy. Vláďa dolů na Smíchov a my přes Krč.

Doma jsme šli brzo spát. Měli jsme oba deficit a dva díly přátel z laptopu v posteli byly všechno na co jsem se cítil.

### 23.11. Naposledy k Antonínovi ?

Díky tomu, že jsme nejeli do Semic ale hráli deskovky v Bráníku, meli jsme neděli na balení bytu. Během snídání lívanců z mrazáku jsme zjistili jsme, že ve středu, na kterou jsme měli naplánovaný převoz věcí, mělo snažit. Hodně. Jediný den v týdnu. Co jsem komu udělal?

![image](23_1.jpg)

Pracovali jsme úporně. A v lednici měli polévku, ale chyběl chleba. Venku bylo na rozdíl od nadcházející středy krásné. Vzali jsme tříděný odpad a vyrazili k Antonínovi.

![image](23_2.jpg)

Dali jsme si kávu, buchtu a vajíčkový chleba a během konzumace koukali na nemovitost.". Domek ve Všechlapech nás zaujal dost na to, abychom domluvili prohlídku.

Paní Dundáčkové jsem nafotil klimatizaci a pustili jsme se do balení kuchyně. Trochu nám z toho mrdalo, ale bylo třeba s tím pohnout.

![image](23_3.jpg)

K večeru už jsme neměli obývák ale skladiště. Veru u topení připravila improvizované sezení na polštáři u konferenčního stolku. Pustili jsme si tam za odměnu přátele.

### 24.11. Přerušeni

Přišel sníh. Docela dost. Za okny to vypadalo po pohledné. Netěšilo mě to.. Byla ta další komplikace už dost komplikovaného stěhování

Aby toho nebylo málo, Verunka si v Lidlu zvládla skřípnout prst do mrazáku.

V práci jsem si z klobouku vytáhl Milošovo jméno do tajného Santy. To byl oříšek. Asi dostane selekci čajů.

Omarovi jsem pomáhal sestavit Power Brainy a od dvou jsme měli call s TÜV SÜD ohledně TQM. Kenn, který nám má pomáhat mě úplně naprd nastavený mikrofon a nebylo mu rozumět každé druhé slovo. Alespoň, že Zoey, která zřejmě bude náš auditor občas vysvětlila, co Kenn povídá.

Doma jsme dál balili. Za svý už vzala i postel.

![image](24_1.jpg)

Naštěstí i bez postele jdou provádět věci. Pokud teda uprostřed zábavy nepřijde Marťa taškami z ikei. Muselo jí být jasný z čeho nás vytáhla, když nám trvalo tak dlouho za ni přijít. 

![image](24_2.jpg)

Zpětně dost komická situace.

![image](24_3.jpg)

###

![image](25_1.jpg)
![image](25_2.jpg)

###

![image](26_1.jpg)
![image](26_2.jpg)
![image](26_3.jpg)

### 27.11. Ubongo!

Spát na zemi bez karimatky nebylo nic moc. Víc než tvrdost země mi ale vadily hluky rozléhající se prázdným bytem. A světlo. Zatmívací závěsy mají něco do sebe.

Veru opravdu vstala v 6:30. Jak nějak zaspal svůj budík, ale 20 minut před odjezdem vlaku jsem vstal, dal ledovou sprchu, oblékl se, vzal oboje lyže ze skříně a stihl s Verunkou vlak. V tom jsme posnídali zbytky občerstvení ke stěhování. Jít pěšky s dvojema lyžema se mi nechtělo a tak jsem vyrazil na dvanáctku. Přijela úplně akorát.

Před obědem jsem katalogizoval neosazené PCB. Skript k tomu určený byl lepší a lepší. Otevíral gitk, bral tagy, překládal pcb souboy a generoval výkresy.

![image](27_1.jpg)

Na oběd jsme šli s Ivanem, Vláďou a Omarem. Ivan Luhyho označil za mladýho hubeňoura, kterej programuje v céčku. Vlastně super popis. Hrachovou kaši s vajíčkem a cibulačku za mě vzal Vláďa. Vrátil mi tak dluh z Bráníku.

Po obědě jsem šel osazovat HLP02a. Trvalo mi to nějak dlouho, ale Ivan správně podotkl, že doma na mě čeká prázdnej byt a tak nebylo kam chvátat. Po dokončení osazování jsem tak nakreslil zapojení myčky a pračky v kuchyni, stáhl fakturu z alzy a poslal to paní Dundáčkové. A potom vyrazil do Holešovické Alzy pro Ubongo. V pátek měl Ivan narozeniny a u Vojty zmínil, že by rád hrál deskovky s rodinou. Ubongo bylo od osmi což byl věk, do kterého podle mě Aleš vstupoval. Emilka musela ještě dorůst.

Z Karlína jsem to vzal přes Holku pěšky. iPhone během chůze na tržnici ztratil asi 60 do baterie. Měl to za sebou. Bylo třeba tu baterii nechat vyměnit.

![image](27_2.jpg)

Céčko z Vltavský a tramvaj z Pražáku. Krabice v ruce a Rehoř na koleni. Málo jsem psal poslední dobou.

Doma jsem do schránky lípnul 3D tištěnou jmenovku. Byla suverénně nejhezčí ze všech.

### 28.11. Dvoje narozeniny a všechen ten jazz

Pro jednou jsem se probudil v šest docela sám a měl jsem energii na to vstát a začít den. Měl být dlouhy! Čekala nás cesta do Ostravy na muzikál. Navíc byly to zrovna Ivanovy a Milošovy narozeniny. Ivanovi jsem se cítil dlužnej za pomoc se stěhováním a tak jsem měl připravenou deskovku Ubongo jako narozeninový dárek.

Až když jsme s Verunkou stáli na peronu na zpožděný vlak, došlo jí, že Ubongo zůstalo v bytě. Zpoždění nebylo dostatečné na to, abych stihl doběhnout domu a zpátky a tak jsme se rozdělili. Es devítek jezdí ráno kopec a tak jsem o 15 minut později jel na hlavák, vysočany a podruhé 52T tramvají.

Vývoj jsem odmykal. Dodělal jsem HLPoza, přestavil stolici na pastování a pustil se do osazování HLA02a. Ubongo se Ivanovi líbilo. Vzal nás do Kyota. All you can eat sushi a spousta další asie, ne nekup to. Nadlábl jsem se pořádně. 

![image](28_1.jpg)

Před jednou jsem zapekl desku a vyrazil na městskou.

![image](28_2.jpg)

Behem chůze mi volala Verunka, jestli stíhám es trojku. Kdybych opravdu utíkal tak jo, odpověděl jsem. Řekla, že v ní bude a já vzal nohy na ramena.

A stihl to. Jenže žena nikde. Prý měla na peronu mozkový zkrat a nechala si vlak ujet přímo před nosem. Nebyl to totiž City elefant ale nějaká malá lokomotiva. Já už ale jel a tak jsem se alespoň otočil v albertu pro magnesii a do RegioJet čekárny pro dve zmrzliny. Pro mou zmatenou ženu jen to nejlepší!

Stihla to. Docela na těsno, ale stihla.

Být digitální nomád nemusí být zlý. Řešil jsem úpravu Kicad2factory, která by do ERP nahrávala TQM. Tak aby stejné součástky s různým Tam byly správné seskupené. Vedlo to k tomu, že jsem ve slovníku měl jako klíč touple. Nevěděl jsem, že něco takovýho jde. Ale proč by vlastně nešlo.

Zabil jsem tím celou cestu. Jeli jsme až na Stodolní a z vlaku jsme poměrně spěšně přeběhli do kavárny Daniel, kde už čekali Verunčiny rodiče s kávou a dortíkem. My vybrali svařák a já se na záchodě převlékl do obleku.

Do moravskoslezského divadla to byl ještě kus a tak jsme do sebe svařáky kopli a vyrazili ven. Nevím jestli mě prostor divadla úplně nadchl. Ale muzikál ano. Jazzová kapela byla nahoře na pódiu, herců bylo asi 40. Všichni krásné zpívali a tančili a jediné , co se mi nepozdávalo, byl výraz Verunky. Tu ta adaptace nějak nenadchla. Chyběl jí příběh jako ve filmu z roku 2004. Mě ne. I ta čeština mi přišla dobrá. Hynek byl taky nadšenej.

![image](28_3.jpg)

Po představení jsme jeli společně domů autem. Hodin bylo milion. Hynek by ještě jedl a pil. Ale na nás šla únava a tak jsme vyčistili zuby a šli spát.

### 29.11. Nedopečená bábovka

Nejspíš to bylo tím, že jsem měl poslední jídlo v 11. Moje hodinky mi daly 90 spacích bodů za spánek v Ostravě. Je ale pravda, že jsem se nebudil. V pokoji bylo ticho.

Vstávání nám ale zabralo dlouho. A snídaně taky. Nad rohlíky s humusem jsme si povídali s Hynkem o pracích. Slíbil nám, že až se vrátíme od Babičky, bude oběd.

Venku byla sice zima, ale sluníčko krásně zářilo. Veru to optimismem nenaplňovalo. Přišly na ní měsíčky a cestou k babičce jsme se zastavili v lékárně a v Hrušce.

Ibalgin asi pomohl. Nad bábovkou trochu chytla v obličeji barva a úsměv. Babička nám dávala poznávat rozdíly v novinách a vyprávěla o mládí Bábovka prý nebyladopečená, ale byla moc dobrá. S kokosem.

Dobré byly i nudle se sojovými nudličkami, které delal Hynek po tom co jsme babičce donesli poštu a vynesli odpadky. Vyfasovali jsme nějaký i do krabiček.

Sotva jsme dojedli. byl čas skočit do auta a vyrazit na vlak. Jedna cesta na hlavu vyšla na pětikilo. Ač byl muzikál i návštěva fajn. Bylo třeba trochu se s cestami do Ostravy mírnit. Byli jsme tam fakt často.

Ve vlaku jsem zprovoznil výstup do dvojech sluchátek a tak jsme zvládli díl a půl přátel , než došla baterie. Vern se pak natáhla na dvě sedačky vedle s já šel psát.

Na hlaváku jsme přestoupili do Polského RegioJetu adoma se uložili na karimatky do spacáků. Byla to naše poslední noc ve Vršovicích. Upřímně, už jsem to opravdu chtěl mít za sebou.

![image](29_1.jpg)

### 30.11. Neposrat se z toho všeho

To byla mantra, kterou jsem jel v průběhu dne. Kdybych si mohl dovolit zhroutit se, tak to udělám, ale nebyl na to čas ani prostor. Muselo se odvézt kolo, deklidit věci, vyčistit koupelnu, lednici, podlahy, debilit poslední fleky, koupit koště a smeták, předat byt přejet přebrat byt , zaplatit kauci, zaplatit nájem a já nevím co ještě.

Jsou lidi, kteří jsou dělaní na stresové podmínky. Já nejsem jeden z nich. Proto jsem všechno připravoval s předstihem. A zatím všechno vycházelo. Ale stresu byla spousta.

![image](30_1.jpg)

Když jsem vezl libertu do Vysočan, došlo mi, že na hlaváku trávím fakt hodně času. Byl jsem tam alespoň jednou každý den v posledním týdnu. A za hodinu jsem tam měl být znova. Ještě že vlaky miluju.

Na Kolbence mě nasrala odemčená brána. Zdokumentoval Jsem to, poslal do slacku a s další krabicí vyjet zpatky na hlavák. Verunka v mezičase koupila koště a když jsem dojel. Zametala byt. Začínalo to vypadat dobře. Měl jsem pocit, že našich 14 tisíc dostaneme. Ale nedělal jsem to kvůli penězům.

![image](30_2.jpg)

Bylo to o cti a hrdosti. Po nás potopa mi jde proti srsti.

Ve tři čtvrtě na pět bylo hotovo. Přijel David a začali jsme plnit auto. Bylo toho hodně. David ale za mlada hrál tetris a zvládl to do fordu nacpat všechno.

![image](30_3.jpg)

Paní Dundáčková přišla s pánem, který nesl televizi. Nebylmoc sympatický. Nahoře jsme se trochu nepohodli u prodeje myčky. Nakonec padla za pět tisíc. Asi dobry! Kauce taky byla vrácená celá. Opsali jsme si stavy. Předali klíče a tím skončila naše Vršovická dva.

Byla to dobrá éra. Fakt že jo. Myslím, že během těch pěti let jsem se změnil dobrým směrem.

Davidovi jsme byli dlužný. Hodil nás do Letňan a počkat na nás během přebírání nového datu. Tam jsmepotkali pana Čiča, majitele bytu, pane Dlouhého, nájemníka, který předával byt pana Pospíšilové, našemu realiťákovi. Předání i přebrání bylo v pohodě. Zlehlkli jsme o 37400 korun ale nebyli jsme bezdomovci a to bylo hlavní! Dokonce jsme si zavtipkoval, o boileru Dražice.

![image](30_4.jpg)

S Davidem jsme nanosili zbytek věci nahoru, dole si ještě asi 20 minut povídali a pak se rozloudili. S Verunkou Jsme v tescu koupili pečivo, sýr, rajčata a okurky dali si doma večeři, roztáhli matraci a pustili se do prvního přespávání v novém bytě.


[>> Prosinec](2025_december.md)
