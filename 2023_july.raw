[<< Červen](2023_june.md)

## [Červenec](2023.md) <!-- omit in toc -->

- [1.7. Do Bahna](#17-do-bahna)
- [2.7. Na dvojpozemku](#27-na-dvojpozemku)
- [3.7. +1](#37-1)
- [4.7. Těžké diskuse](#47-těžké-diskuse)
- [5.7. Místo pátku](#57-místo-pátku)
- [6.7. Do města na nákupy](#67-do-města-na-nákupy)
- [7.7. Deset úkolů pro Dobrodruha: Část první](#77-deset-úkolů-pro-dobrodruha-část-první)
- [8.7. Deset úkolů pro Dobrodruha: Část druhá](#87-deset-úkolů-pro-dobrodruha-část-druhá)
- [9.7. Bosoboty](#97-bosoboty)
- [10.7. Bez řeky](#107-bez-řeky)
- [11.7. Nejzcestovalejší elektroniky](#117-nejzcestovalejší-elektroniky)
- [12.7. Kolosální selhání](#127-kolosální-selhání)
- [13.7. Pro nová kola](#137-pro-nová-kola)
- [14.7. Pěšky do práce, pěšky domů](#147-pěšky-do-práce-pěšky-domů)
- [15.7. Obhlédnout rybníky](#157-obhlédnout-rybníky)
- [16.7. Psaní u bonsaje](#167-psaní-u-bonsaje)
- [17.7. Vstávat před pátou je nelidské!](#177-vstávat-před-pátou-je-nelidské)
- [18.7. Experimentálně to asi nepůjde, chce to hlubší pochopení](#187-experimentálně-to-asi-nepůjde-chce-to-hlubší-pochopení)
- [19.7. Zrození Enterprise](#197-zrození-enterprise)
- [20.7. Průlom před osmou večerní](#207-průlom-před-osmou-večerní)
- [21.7. Když ani Thor nepomůže](#217-když-ani-thor-nepomůže)
- [22.7. Možná že umím plánovat](#227-možná-že-umím-plánovat)
- [23.7. Tentokrát bez hladu](#237-tentokrát-bez-hladu)
- [24.7. Není jedna jako druhá](#247-není-jedna-jako-druhá)
- [25.7. Depresivní úterý](#257-depresivní-úterý)
- [26.7. Mám dobrý kamarády](#267-mám-dobrý-kamarády)
- [27.7. Neustadt to jistí](#277-neustadt-to-jistí)
- [28.7. ~~Bumbová~~ Nováčková](#287-bumbová-nováčková)
- [29.7. Má mě dost ráda](#297-má-mě-dost-ráda)
- [30.7. Siri řekla že chcát nebude](#307-siri-řekla-že-chcát-nebude)
- [31.7. Cuketa za klíče](#317-cuketa-za-klíče)

### 1.7. Do Bahna

V Sobotu ráno neumím chvátat. Je to jediný den, kdy jsem sova. Nebo spíš lenoch. Většinou tak přijdu dobře o půlku dne. Prvního července tomu nebylo jinak. Plán zněl vyrazit do bahna. Vlak jel někdy před druhou a bylo mi řečeno, že si mám vzít něco na gril, plavky a víno pro Sáru. Na otázku jaké se mi dosralo odpovědi, že ty s ptáčkem bývají dobrá. Ač jsem hledal jak jsem hledal, lábev s ptáčkem neměli ale s letními brýlemi ano. Kalifornský merlot. Ideál.

Rychlý oběd, další akutní záchvat lenosti a najednou bylo 9 minut do odjedu vlaku. Vyjíždět z Vršovic je fajn. Člověk si najde fajn místo na sezení, neb vlak se nacpe až na hlaváku. Cesta do Hory byla poměrně nudná. Jel jsem s paní co četla nějakou knihu, dvěma ukrajinci co jeli na čundr a spícím pánem. Cesta z Hory byla o poznání vtipnější. Vlak byl plný Milanovek co jeli do Zruče na nějakou ožíračku. Blondýna naproti mě dostála svým vlasům, neb měla v hlavě docela vymeteno. Zato brunetka vedle ní byla moc pěkná. Tak obyčejně pěkná. A působila chytře. A taky se na mě usmívala. Párkrát jsem během cesty nějak zavtipkoval a rozesmál jí. Škoda že jsem nejel do Zruče.

V Černínech bylo horko. Jarda ale  s prací opravdu pohnul a zbytky chaty a její základy byly skoro pryč. Dostal jsem tour novou chatou plnou hromady nesmyslů, jako například nástěnné hodiny ve tvaru hodinek.

Neb práce pro daný den byly hotové, vyrazili jsme k Vidláku. Na straně s chatičkami ale plula mrtvá ryba. Děckám to zřejmě nevadilo, ale druhá strana vypadala lákavěji. Velmi velkým obloukem, nebo spíš po spirále, která nás jednou dovedla k téměř neprostupné lesní stěně, jsme opět dorazili k Vidláku.

![image](1_1.jpg)

Na opačné straně vskutku neplavaly leklé ryby a i trávu tam měli zelenější. Přeplavat rybník trvalo asi 5 minut. Kora s tím měla problém plavala za mnou, protože potopená osoba = osoba potřebující vylovit.

Pak jí to ale přešlo, nebo spíš šla lézt na plavajícího Jardu. Dost ho přitom poškrábala. Po koupačce jsme pokračovali kolem řeky a díky zdolání betonového mostečku jsme se objevili někomu na zahradě. V hospodě měli naneštěstí zavřeno. Sára jí inzerovala jako tu nejhorší hospodu na planetě, kde všechno chutná hůř, než kdyby to samé udělali jinde. Chtěl jsem to zažít.

![image](1_2.jpg)

Zpátky na pozemku jsem se dal do kosení trávy. Kosa byla rezavá jako prase, ale brouskem jsem jí mírně revitalizoval. Bez tréninku je to makačka. Trochu mi dřevěněly prsty, ale prokládal jsem to pauzami na štávopivo, pokec a později dlabanec z grilu. Sýr z lidlu na gril byl hodně slaný a tofu z grilu chutnalo jako horké tofu. Ale se salátem a omáčkou oboje vlastně šlo.

![image](1_3.jpg)

Nad ohýnkem jsme kecali asi do půlnoci a pak se odebrali do tinyhousu spát.

### 2.7. Na dvojpozemku

V Lidlu jsem si vzpomněl na Sáru nejen kvůli vínu, ale i kvůli závinu ze slevněnky. Vlastně bych si ho asi nekoupil nejet k nim. Dali jsme si ho na třetiny jako první snídani. Druhá snídaně byla víc fancy. Můj zbytek chlebu opečený na topinky, vařená vajíčka, cottage, rajčata, meloun a já nevím co ještě. Jak v hotelu.

Po snídani jsem ještě chvíli kosil. Hlavně kopřivy na pomezí dvou pozemnků. Pak jsem se dal do opravy sekačky, kterou předešlého dne upekla Sára. V podstatě jí nic nebylo, akorát motor byl plný spálené trávy. Objevil jsem, jak zapnout brus a nabrousil čepel. Izolepou připevnil poklop a dal se do sekání trávy zkrácené kosou. Hezký green z toho nakonec byl.

Jarda mezitím začal s hloubením základů pro pylony pod tinyhouse. Bylo třeba ho přesunout na místo po původní chatě. Napůl jsem mu pomáhal, napůl se válel v hamace. jednu díru jsem vykopal příliš hlubokou, takže jsme jí museli zase zasypat. Ale místo jílu jsme použili překátrovanou suť a to je určitě lepší.

![image](2_1.jpg)

Chtěli jsme vyrazit před druhou, ale nakonec nám tyhle práce zabraly většinu odpoledne. Hlad nás nakonec donutil vyrazit do Prahy. Tedy napřed do Fastfoodu v černínech s párkem v rohlíku tisíckrát jinak. Nutno dodat, že hodně fér párkem v rohlíku. A na zmrzlinu. Taky fér.

Před prahou v Čestlicích jsme nakupovali v Bauhausu. Jarda věci pro SlidesLive, Sára nějakou barvu a já časovanou zásuvku na lednici. Ještě jsme se zastavili v Lidlu, kde sáře sršela očka kvůli slevněnce.

![image](2_2.jpg)

Ve zbytku cesty se Kora rozhodla, že být vzadu je potupa a zabrala většinu místa na zadních sedačkách.

![image](2_3.jpg)

Doma už jsem toho moc nenadělal. Shlédl jsem nový Star trek a před spaním objevil, že druhý pád od slova Míša, se opravdu píše Míši a nedá se to srovnávat se slovy kecy a tácy, protože tvrdé y podle vzoru hrad má výjimku jen po c, které je sice měkké, ale chová se obojetně.

### 3.7. +1

Vybrat název dnešního dne nebylo jednoduché. Bráno chronologicky, bojovaly o titul, *no pun intended*, názvy:

- Prahou prázdnou
- +1
- I přes mé vzdělání anténám nerozumím zbla
- Plánovat dobrodružství
- Konec střízlivosti
- Pohádkový měsíc

+1 ve mně ale vzbudilo nejvíc pozitivních emocí a tak vyhrálo.

Prahou prázdnou jsem jel na kole do práce. Kombinace začátku prázdnin a týdnu se dvěma svátky uprostřed přinesla odliv aut z Pražských ulic a značné zmírnění stresu z jízdy. Nepocítil jsem to jediný. Večer jsme se na tom shodli se Sárou, která jezdí do práce na kole.

V práci jsem se opět vrhl do oprav. Napřed proklatého testeru, kde jsem skleněný transmitter nahradil kartou a následně jsem se vrátil k elektronikám. Krabice chaosu už byla poloprázdná. Během práce mi Míša posílala fotky z Azor. A během toho to nakousla. Víkend 28-30. Chtěl jsem se jí zeptat až se vrátí z Azor, ale přišla na to řeč. Zeptal jsem se jestli nebude moje +1 na svatbě Filipa a Anet a řekla, že ráda bude mým přívěškem!

Jarda mi poslal nějaké antény ke koupi na pozemek. Na to, že jsem antény studoval jim opravdu rozumím houby. Oba to byly čtvrtvlnné dipóly, takže směrovostí by nabral kulový. Vlastně mi to připomnělo antény, které se nám válejí v šuplíku. Ty sice končí nějakým proprietárním konektorem, ale nakrimpovat SMA snad dokážu ne?

Po práci jsem koupil dva konektory v GMku, jeden ztratil a druhý úspěšně přidělal na ustřižený koaxiál. VNAčkem jsem změřil ReturnLoss a moc z toho nedokázal usoudit k čemu ta anténa vlastně je. Normální 2J LTE anténa vypadá asi takhle:

![image](3_1.jpg)

je tam jasně vidět přizpůsobení a na správných frekvencích neotáčí fázi. Dipól ale vypadal tahle:

![image](3_2.jpg)

Fází točí zběsile ale nad GHz vlastně vrací kolem procenta výkonu. A to je dobrý ne? Inu, když už jsem se s tím krimpováním sral, vzal jsem anténu s sebou k Benymu, kde jsme měli mít sraz s Jardou, Sárou a Adél ohledně plánování ~~Albánského~~ Dobrodružství. Dorazil jsem první a dal si pivo. První alkohol po 43 dnech. Byl to Radek desítka a byl dobrej. U Benyho je pivo vždycky dobrý.

Ostatní dorazili v závěsu a dali jsme se do plánování. Utvořili jsme tabulku a velmi vágní mapu toho co vidět.

![image](3_3.jpg)

Jako vždy jsem dospěl k tomu, že guláš je nejlepší volba a Sára jako vždy došla k tomu, že nejlepší volba je žebro. Adél si dala dhal a musím říct, že příště si ho možná dám místo guláše. Radci nakonec byli 4. Ale nepřišel jsem si bůh ví jak opilý. Desítky a fér večeře kocovině předchází.

### 4.7. Těžké diskuse

A vskutku, bolehlav se mi ráno vyhnul a já se tak mohl v práci věnovat opravám EBU v tradičním úterním poklidu.

Na půl čtvrtou byl dle kalendáře naplánovaný příjezd mámy. Objevila se už ve tři. Dopájel jsem posledních pár diod a vyrazili jsme se podívat na sochu nahé paní opřené o novou budovu na invalidovně. Asi nejsem její fanda. Už mě trochu štve, že všechny sochy v Praze dělá Černý. Ruka podpírající podchod mi ale přišla dobrá.

Na Chodov jsme jeli metrem. Céčko mělo výluku a na muzeu nás vykopli a přes nuselák jsme jeli přeplněným autobusem. Máma chtěla na kafe se zmrzlinou, které prý dělá mekáč nejlepší. Sedli jsme si tedy na Chodově ve foodcourtu a při konzumaci té kalorické bomby jsem jí ukazoval fotky z cesty.

Když už začínala zvonit hrana, vyrazili jsme přes most na chodovec do tvrze. Andyho výstava byla fajn, ale bylo toho docela málo. Minimálně za peníze co to stálo. Alespoň v ceně byla ještě jedna výstava černobílých fotek paní jejíž jméno jsem okamžitě zapomněl. Na dost místech jsem ale byl. Fotka Potsdamer Platzu byla skoro stejná, jako ta moje.

![image](4_1.jpg)

Domů jela máma z Libně, sedli jsme proto na přeplněnou 136, která jela přes Vršovice. Až při vystupování v Edenu mi došlo, že jsem si nekoupil lístek.

Ondra psal zda bych nešel na pivo. Noc ještě byla mladá a tak jsem souhlasil. Navrhl jsem Kolokočníka, Ondra byl za, tak jsem vzal rekolo a vyrazil na Pankrác. Přemýšlel jsem zda nenapsat Gabriele, neb naposledy jsem tam byl s ní, ale nakonec jsem se rozhodl, že by to bylo moc narychlo a napsal radši do výletníku. Marťa odepsala, že má další antibiotika a že nemůže. Zrovna jsem projížděl pod jejím balkonem a tak jsme si aspoň zkráceně popovídali křičíc zdola nahoru a naopak.

![image](4_2.jpg)

Síť stanic rekol mě tentokrát zklamala. U věznice žádné nejsou. Musel jsem jít pěšky až od magistrály. Ondra tak pomyslný závod vyhrál a už byl v polovině nealko piva od Bernardu, které podle mělo chemický ocas. Objednal jsem proto Únětickou desítku.

![image](4_3.jpg)

Vypadal nešťastně. Částečně kvůli bytu, kde mu dělníci něco podělali. Ale hlavně kvůli pozvání Adél na vodu. Réba to prý řešila do dvou ráno. A stejně vyřešili akorát to, že možná nepojedou. Nechápu proč má s Adél takový problém. Asi ale nejde o Adél jako takovou, ale o nějaký její vnitřní strach. Když přišel Jarda, řešili vztahové problémy, ke kterým jsem neměl úplně jak přispět. Myšlenky mi utíkaly k Míše. S Míšou si umím představit, že budu řešit takovýhle dilemata. Rozhodl jsem se, že bych pro to měl něco udělat.

### 5.7. Místo pátku

Cyril a Metoděj. Přišli a přinesli Hlaholici a státní svátek. Protože jsme ale v pátek vyráželi na Filipovu rozlučku se svobodou, vyrážel jsem já do Karlína. Měl jsem tak další klidný pracovní den a ukusoval z krabice oprav další desky. Už jsem se dostal k těm, které pákostrojem testovat nejdou. Musel jsem si tak opravit tester starý.

![image](5_1.jpg)

V rámci šetření jsem si koupil oběd v Albertu. Vegetariánskou indickou kormu. Protože mi ale přišlo, že má málo bílkovin, koupil jsem ještě tofu a ve výsledku skoro nic neušetřil. Ale bylo to dobré a nutričně fajn.

Jak jsem byl v práci sám, čas ubíhal jinak. Vlastně mě do reality vrátila až Míša, která mi psala někdy kolem sedmé.

### 6.7. Do města na nákupy

Cvičit jógu po ránu se mi od návratu nedařilo. Jan Hus mi k tomu ale dal spoustu času. Zvolil jsem jógu před během. Cítil jsem se totiž i na pár kilometrů. Obojí jsem zvládl byť u kapitolu jsem se hodně zadýchal a musel jsem si dát pauzičku. Běhat na jaře a v létě je setsakra rozdíl. Během vydýchávání jsem pozoroval pána na hřišti provádějícího nějaké divné cviky jen ve spoďárách ještě k tomu zařízlých do zadku. Asi chytal bronz, ale bylo to divný. Radši jsem koukal na výhled na Prahu.

![image](6_1.jpg)

K obědu jsem šel vařit pohanku. A vařit pohanku znamená, nasypat jí do rýžovaru a odejít. V Lidlu jsem k pohance pořídil tofu a zeleninu. Při návratu zpět byla vařená pohanka cítit už na schodišti. Rýžovary jsou budoucnost.

V jednu přijel David, byli jsme domluvení, že půjdeme nakupovat na rozlučku. Pro velký úspěch jsme ještě jednou vyrazili do Lidlu. Vzali jsme tam brikety a pár drobností, ale vetšinu věcí jsme nechali na Makro. Já jsem vlastně v Marku nikdy nebyl a tak jsem byl zvědavý, jak to tam vlastně vypadá. David vybral Marko v Čestlicích, což mě pobavilo, neb pár dní zpátky jsem tam byl v Bauhausu. To že jedno místo navštívím vícekrát v krátké době se mi stává dost často.

David vyprávěl, že z Jardy byl několikrát během příprav rozlučky nešťastný. Já jsem zase Jardu chápal. Nechtělo se mu jet někam na hranici se Slovenskem, nebo dávat za chatu trilión. Nakonec nás chata vyšla na triliónu asi jen půl, ale stejně to byla střela.

Makro je fakt velký. Tamda je proti tomu jednota. Možná si Makro kartičku pořídím, ale asi bych si musel opravit cargo kolo. Nakoupili jsme piva, maso a sýry.

![image](6_2.jpg)

plánování na další den


Večer jsem z okna viděl ježka jak si to štráduje přes silnici k nám. Doufal jsem, že ho nic nesrazí. Taky jsem zahlédl nervozního cápka, který čekal na dealera a následné předání zboží. Policajt na druhé straně ulice pospával v autě. Důchodci čumící z okna měli o zábavu postaráno.

![image](6_3.jpg)


### 7.7. Deset úkolů pro Dobrodruha: Část první

Čas srazu byl až překvapivě přesně načasovaný. 8:35. Zřejmě proto to prostě nemohlo klapnout. S Jardou jsme pred naším domem čekali až do 9:10. Pekárna prý totiž byla zavřená. Neva, proto jsme měli rezervu. Navíc, Mína měla hladivou náladu.

Cestou do HoPo jsme řešili řízení. Co platí a neplatí při soubežné jízdě. Moc nevím, zda jsme se k něčemu dobrali. Možná k tomu, že Jarda je silniční troll. V Počernicích jsme se potkali s Kryštofem a dali se do plánování úkolů pro dobrodruha. Papíry, které jsme s Davidem koupili, předchozího dne.
příprava úkolů

ondra krasopisně

![image](7_1.jpg)

nákup vajec

vyzvendutí filipa

já s kryštofem

známe oba dana

na benzínce ferrari

rozdělit si majetek

na liberec

oběd v horách

do harrachova

na procházku

hádka o mapách wazu a americe

na skokanský mustek

zenová chvilka

příprava na seskok

humorný zvuk

![image](7_2.jpg)

72% tatranský čaj

po svahu zpátky

pohledy do usteckého kraje

serpentinami

hasiči

na chatu k paní žabákové

spousta cetek, karavan, příprava na grilování

lovení střevíce

![image](7_3.jpg)

večeře

pivo na ex

roztápění vířivky

ucpaný komín

jednorožci snad na 3 hodiny

vířivka snad 45 stupňů

chladit se v bazénu

dogrilovat zbytek

david na gauči

noční plavání

do postelí nahoře

### 8.7. Deset úkolů pro Dobrodruha: Část druhá

pomalé vstávání

dopsání úkolu s muffinem

paní žabákovou zdržel kombajnista

pro alexe se zastávkou v benátkách

Filip rozmáčkl vejce

u kryštofa do pucu

málem dřevěný

na motokáry

suveréně nejpomalejší

pivo a pizza

podruhé rychlejší

potřetí mi je špatně

autem a vlakem

nakonec tramvají

unikovku nakonec nedáváme

do skautského institutu

![image](8_1.jpg)

rada od pána co čte

do joysticku

![image](8_2.jpg)

vláščky nebudou

v nerdbaru se nedá dýchat

do dishe, fakt dobrý burgery ještě s lepšími hranolkami

![image](8_3.jpg)

kolem mirka do špeluňky

strašný horko

rada od barmana

tramvají na vinohrady, eliška

do containallu

sehnat číslo pantomimou

happy birthday

po půlnoci to rozpouštíme

### 9.7. Bosoboty

Manšestrové boty zařvaly. Myslím, že je zvládnu spravit, ale nebyla to priorita. Řekl jsem si, že konečně dospěl čas na pořízení barefootů. Ale ráno se mi nic nechtělo dělat. Koukal jsem na seriál [Silo](https://www.csfd.cz/film/1324435-silo). Typický binge. Byl jsem domluvený, že se večer uvidíme s Marťou a po pár dílech to vypadalo, že abych to vůbec stihl, musím kopnout do vrtule. Nasedl jsem tedy na freebike a vyrazil do Štěrbohol, kde měli ve Sportissimu mít bosoboty od firmy Head za litr. Lidé říkali, že jsou trochu tvrdší, než na co jsou u bosobot zvyklí, ale říkal jsme si, že tomu dám šanci.

Napřed jem dojel do Fashion Areny. Tam jsem Sportissimo nenašel. Protože tam prostě nebylo. Bylo přes silnici v europarku. Tam jsem ale nenašel správné boty. Protože tam nebyly. Byly v jiném sportissimu, taktéž ve Štěrboholech. Nepochopíš. Dal jsem si aspoň rizoto v Globusu.

Head boty byly moc velké a tvrdé. Zkusil jsem Merell Vapour Glove 3. 42 mi byla obrovská. 41,5 lepší, ale menší hnědou neměli. V 41 měli jen černé. Stály 2099 a našel bych je někde levněji, ale nechtělo se mi to řešit. Vzal jsem je, uklidil do krabice sandále a banán a vyrazil zpátky do Vršek.

Kolo jsem zapíchl na zahradě, batoh hodil do kolny a vyrazil Martě vstříc. Dokázala si vyvrknout kotník a měla nohu v ortéze. Co jí znám, jde to s jejím zdravím skopce. Ale antibiotika už dobrala a opravdu skoro nekašlala.

U Vietnamce jsme pořídili štávopiva a šli si sednout do Grébovky na lavičku. V mých nových  bosobotách trochu lupalo. Neměl jsem z toho nejlepší pocit. Povídali jsme si o rozlučce a jejich výletu do rakouska. Míša by mě opět zatratila, neb jsme narazili na DJe. 

DJ s goldie

na trávu

před desátou dom


### 10.7. Bez řeky

Šok číslo jedna: Budík začal křičet v 5:45. Nebyl to můj standardní pomalu se zhlasující budík. Z ničeho nic prostě začala řvát iPhonová vyzváněcí melodie. Šok číslo dvě: Ledová sprcha. Kepka dole hrozil, že patnáctého odtáhne všechno co nebude označené jmenovkou z kolárny. Nakreslil jsem cedulku a vzal odpadky do popelnice. Dole jsem si vyzvedl batůžek s krabicí od bot ve které na mě čekal banán na snídani. Zalil jsem kytky, umyl zbytek nádobí a byl akorát tak čas sednout na kolo a vyrazit do Karlína. Cestou jsem si u Kabáta koupil makový koláč, housku na cestu a kafe.

Vláďu jsem potkal pod tunelem a DJ v Corsu. Převzít elektroniky od pošty se ukázalo jako nemožné. Naložili jsme tedy věci včetně testeru a rozhodli se, že nám to Petr pošle nějak expresně do Lodže. Cesta do Polska je obdobná jako cesta do Harrachova. Snažil jsem se proto lehnout si na zadní sedačky, ale cvakátko pásu mě bodalo do boku. Za hranicemi už byla cesta naprosto rutinní. Elektrárna, rajčata, dálnice, mrakodrap, přechod pro opice, Ikea a Lodž.

Skrz pomalu posouvající se dopravu jsme dorazili na hotel. Hosteska byla trochu mimo a pokoje nebyly připravené. Domluvili jsme se tedy, že se zastavíme později. Jarda by tutově žádal okamžité řešení nebo slevu. Ale my jsme měli práci. Vyrazili jsme za Lukaszem, místním novým provozním. Myslel jsem, že ho nebudu znát, ale ukázalo se, že je to ten povídavý polák, co pracoval v Británii, stavěl s námi stanice a předávali nám kolo v Bielsku.

Ukázal nám, jak je situace špatná. Měli sklad plný kol s utrhanými trny, zohýbanými zámky, solárům padaly diody a jak Magda přišla se zamykáním lankovým zámkem k tyči.

![image](10_1.jpg)

Kolonou jsme dojeli ke stanici 103. Byla opravdu vypnutá. Souviselo to s napětím. A pravděpodobně s obří baterií, které z jedné elektrody vytékal nějaký hnus. Poslali jsme fotky Lukaszovi a jeli se podruhé ubytovat.

Na večeři jsme vyrazili na kolech na hlavní třídu. *Piotrkowska* se jmenuje a společně s Manufakturou je to jedno z těch hezčích míst v Lodži. Napoprvé jsem neměl šatstnou ruku a vybral jsem rower, kterému se netočilo zadní kolo. Napodruhé už to ale docela šlo. Zakotvili jsme v indii. Nejspíš kvůli Žateckému pivu, které stejně neměli. Ale mladá indka byla úplně mega milá. Jídla yl kotel. Menu se nějak nezmiňovalo, že nám k jídlu přinesou rýži pro každého a tak jsme měli všichni rýži i naan.


![image](10_2.jpg)

Deník nabral příšerný deficit. Z posledních deseti dní jsem neměl napsáno skoro nic. Pustil jsem se do psaní kostry z heslovitých poznámek, protože několik dní lití nastartovalo zapomínání nadstandardní rychlostí.

Stejně jsem s tím ale moc nepohnul. Byli jsme unavení a šli docela brzo spát.

### 11.7. Nejzcestovalejší elektroniky

DJ ráno říkal, že Jirka chrápal. DJ taky chrápe, což moc dobře vím z Francie. Rozdělili jsme to tedy dobře. Vláďa mě chrápáním nebudil. Trochu s sebou házel, ale to já asi taky. Společná matrace je ojeb.Zato hotelové snídaně jsou fajn. Tohle poláci zvládli a výběr byl vskutku bohatý. Během konzumace jsme si rozdělili úkoly. Vláďa s DJ na osmou vyráželi do Toruně za Paulem, hodili Jirku do skladu a já se podle tabulky vydal hledat problémy.

![image](11_1.jpg)

Hned na první stanici byla zaseknutá špička trnu a navíc bylo ulomené spodní tlačítko. Další zámky byly různě pokřivené a některé nezamykaly vůbec. Nejčastější problém si ale poláci způsobili sami oním zamykáním k tyči. Vtipálci totiž objevili, že kód lankového zámku můžou změnit a tak také činili. To způsobilo pár vteřinové výpujčky, které nám v Karlíně nedávaly smysl. Lukasz sice přišel s metodou vyjmutí plíšku ze zámku tak, aby kód již měnit nešel, ale spousta kol už byla přenastavená a do přestřihnutí lanka upevněná ke stanici.

Postupně jsem se dostal k Manufaktuře a pak na Plác Wolnosci, který byl rozkopaný, ale v budoucnu bude hezky zelený. U tamější stanice jsem se zasekl na dýl. Vlastně ne kvůli polákům, ale kvůli finům. Ludvík mi zprostředkovával informace od servisáka z Kuopia, který se vrtal ve freebikách. Dle Ludvíka to byl servisák samouk. Nějak se k němu dostaly elektroniky s novejším firmwarem, než Kuopio akceptovalo. To by samo o sobě nebyl problém, byť přejít z IoT zpátky není úplně jednoduché. Bootloader ale tvrdošíjně odmítal nahrát tam starší verzi. Nakonec jsem to přelstil změnou fallback firmware na FTP serveru.

To všechno jsem dělal sedě na laviče a poslouchaje pár houslisty s kytaristou hrající v úpatí Piotrkowské třídy.

[audio](11_1.mp4)

Další stanici, kterou jsem se rozhodl navštívit byla *Piotrkowska Centrum*. Cestou jsem ale na *Piotrkowska/Zamenhofa* potkal Lukazse a Jiřího. Zrovna tam hloubali nad tím, že další den se pustí do mentorování místních servisáků. S Jirkou jsme se zastavili v místní berlínské Vietnamce na oběd. Holky tam byly trochu marný a levný to rozhodně nebylo. Ale špatný taky ne. Pad Thai byla hromada, tofu dobrý, zelenina taky, akorát kečup v omáčce si mohli odpustit.

![image](11_2.jpg)

Společně s Jirkou jsme vydali dál. Po asi dvou stanicích volal Lukasz že dorazila krabice ze Safiralu. Domluvili jsme se, že si jí vyzvednu na stanici 27, kde mělo být kolo, které si dokázal vypůjčit jen asi každý desátý člověk. Bylo to tím, že mělo špatné číslo a QR kód. Díky tomu prošly jen výpůjčky z totemu.

![image](11_3.jpg)

Chvíli jsem si u stanice s Lukaszem povídal. Například o přebarvení kol z Bielska, která na sobě měla QR kód, který v sobě čísla kol neměl vůbec. Nakonec jsme se rozloučili a já převezl krabici za několik set tisíc na koleni skrz půl Lodže na hotel, připravil tester a dal se do zakládání. Nešlo to tak parádně jak jsem doufal. Safiral ignoroval mé požadavky na vylamovací můstky a desky tak neseděly v testeru správně.

Kluci přijeli asi po dvaceti minutách. Večeřeli jsme přímo v hotelu. Dal jsem si noky s kozím sýrem, ale bylo jich hrozně málo. Měl jsem si dát udon, který mě lákal už předchozího dne. Kdybychom se neozvali, vůbec by nechtěli zaplatit. Poláci..
Večer už jsem jen dokoukal zbytek dílu Sila a usnul.

### 12.7. Kolosální selhání

Jirka dospěl k názoru, že co může, předá polákům v průběhu dne a další dny bude v Lodži zbytečně. Mě ještě čekala výměna elektronik alespoň na dvou stanicích, ale víc jsem toho taky neměl v plánu. Snídat jsme tedy šli o trochu později.
snídaně později

Po snídani jsme všichni autem vyrazili na stanici, kde se nehlásil poslední zámek. Měli jsme tam sraz s Lukaszem a jeho servisáky. Na ulici Zamenhofa nám všem přišlo jeho jméno povědomé. Musel jsem ale vygooglit s čím přišel. Pan Zamenhof, rodák z Varšavy, vymyslel Esperanto. Myšlenka dobrá, adaptace nic moc.

Servisák, jehož jméno jsem zapoměl, měl neskutečný grif na odemykání zámků, jejich kód někdo změnil. Točil kolečkami asi jen 2 minuty a uhádl kombinaci. Pokud to ale dokáže servisák, dokáže to i čórka. Co už..

Vzal jsem krabici s otestovanými elektronikami, DJe a společně jsme vyrazili na Piotrkowskou, vybrat používanou stanici, kterou bychom přestavěli. Stanice *9 Pietrkowska/Zielona* se jevila jako ideální.

![image](12_1.jpg)

Výměna šla podle plánu. Během testu asi čtvrtého zámku jsem ale začal věštit zradu. Jedne Spike se nevyčetl. A pak další. Průser. Špatně naladěná anténa. To jsem tam nemohl nechat. Ještě chvíli jsem přestrkával kola ze zámku do zámku, abych ověřil, zda za to nemůže vyšší cívka, ale nebylo tomu tak. Inu, celou stanici jsme opět rozebrali a vrátili tam HPlocky. Krabici jsme zavezli zpátky na hotel, kde jsme se vrhli do nějaké laptopové práce. Kluci se objevili zhruba po dvaceti minutách s tím, že v Polsku jsme oficiálně zbyteční. DJ tak rozdal svoje saláty, které si připravil na zbytek týdne, poklidili jsme a vrazili zpátky domů.

V autě jsme se bavili o pěstování vína, pálení jablkovice, na zadních sedačkách dopíjeli polské pivko pivko a když na nás opět přišel hlad, zastavili jsme v KFC, kde jsem otestoval halloumi burger. Jirku jsme vyhodili v Hradci a zbytek cesty už jsme jeli docela vypnutí. Gabriela  mě zvala na pivo, ale věci v Karlíně jsme vykládali před devátou a už jsme byli grogy. Holt někdy jindy.

### 13.7. Pro nová kola

Probudil jsem se brzo. Ideálně brzo k tomu, abych stihl ranní kilometr v bazénu. Kolo bylo stále indisponováno, ale bylo třeba trénovat chůzi v bosobotách. Vyrazil jsem tak na Olšanku, pořídil si snídani a kávu v albertu na Bezovce a vydal se do bazénu. Trochu jsem se zarazil, když jsem prvních 250 metrů uplaval za 5 minut. Ale vlastně to je moje normální tempo. Jen jsem asi dlouho neplaval.

V práci na mě čekalo ještě nějaké testování než jsem se mohl vrhnout do úprav těch nešťastných elektronik. V průběhu dne mi Vláďa zkritizoval handler v zámku. Nutno říct, že měl pravdu. Byl zbytečně složitý. Byl to zřejmě přežitek z doby, kdy jsem neprobouzel čelistmi. Protože se rozhodl vrtat se ve firmwaru g2 jednotky, změnili jsme protokol a místo zrádných tBxx zpráv posílám *w* při probuzení a *b* při stisku tlačítka.

Decathlon mi napsal, že moje kola už jsou ready. Opět jsem tedy vyrazil pěšky, tentokrát na pěší pouť na Smíchov a poté do Vršovic. S koly jsem potkal Daníka. Měl blbý vtipy o tom, že doba je zlá a že už ani na rám nemám peníze. Asi se měl dobře.

Ve Folimance mě ale chuť chodit přešla. Obzvlášť kvůli těm kolům, půjčil jsem si rekolo. Nedržel mu ale stojánek a tak při každé otáčce klik vydalo hlasitou ráno. Byla to docela otrava. Noc ještě byla mladá, tak jsem napsal Gabriele, jestli nedáme reparát za tu středu, odepsala strašně pozdě, tak z toho zas nic nebylo.

### 14.7. Pěšky do práce, pěšky domů

Další den, kdy jsem vyrazil do práce pěšky. Tentokrát jsem nešel do bazénu, takže jsem se na snídani chtěl zastavit v Albertu na Vršovickém náměstí. To se mi povedlo, ale zrušili mi v něm fresh corner a nenahradili ho kafostrojem. Zrada. Pečiva taky nebylo moc na výběr. Skončil jsem s cookie a jablkem a vyrazil do Albertu na Vinohradské. Tam kafostroj měli. Vzpoměl jsem si, že v batohu mi sedí hrníček, který jsem předchozího dne nepoužil, protože kafostroj neměl možnost výběr vlastního hrníčku. Tenhle byl stejný. S povídavou paní od robotických kas jsme ale vyinženýrovali, že když tam hrnek strčím dřív než si kafe vyberu, optická brána to pochopí a nevydá papírový kelímek.

V tunelu jsem si uvědomil, že jdu pomalu. Lidé mě předcházeli. Z kopce asi chodím ještě pomaleji než po rovině a je možné, že ostatní šli jen z jedné strany tunelu na druhou, takže nešetřili energií. Ale když jsem zkusil přidat, přišlo mi to nekomfortní. Chodím prostě pomalu.

V práci jsem byl sám. Vláďa si dal místo pátku úterý a věnoval se zásuvkám. Nakreslil jsem si bajonetový držák na g2lock do měřidla čteček a dal se do měření. Efektivně se mi dařilo dosah zhoršovat, ale vylepšit moc ne. Nakonec jsem se jal měřit frekvenci. Zdá se, že moje elektronika rezonuje na 109 kHz, ale měla by rezonovat na 125. To jsem ale zjistil pozdě, neb bylo třeba vyrazit na vlak. Sedl jsem na nextbike a vyjel na hlavák. Ve snaze stihnou koupit si lahváč v Bille, jel jsem přes Sherwood. Už při parkování kola mi ale začalo být jasné, že to je pasé. V Bille byc strávil dobře 10 minut a vlak odjížděl za 9. Dva Bráníky jsem tak koupil v trafice nahoře.

V kupé jsem jel s rodinou se třemi dětmi co jedli burger a hranolky, hráli si s nějakým želé a byli otravní. Z Veselí zas s holkou, co se hezky usmívala a měla velkou krosnu. Můj typ. Akorát byla celou cestu ztracená v telefonu. Vlak nabral asi 15 minut zpoždění. Už někdy v Kardašce jsem se rozhodl, že půjdu pěšky. Autobus bych stihl, ale proč se neprojít.

![image](14_1.jpg)

V Hradci to překvapivě žilo. Na Panské bylo poměrně hodně lidí, a lavičky byly zaplněné na obou náměstích. Naproti kašně pod hradem otevřeli nový podnik a na cestě po zadu jsem potkával pěší i cyklisty.

![image](14_2.jpg)

Byla to překvapivě pohledná cesta. Ne že bych tam byl poprvé. Na základku jsem tudy jezdil denně 2x. Ale stejně. Zlatá hodinka jižní přírodě vtiskla punc krásy.

![image](14_3.jpg)

Akorát mezi lhotou a Lásenicí se na mě slétla hovada. Musel jsem je sklepávat co pár vteřin. To že chodím pomalu se potvrdilo. Těch dvanáct kilometrů jsem šel skoro dvě a půl hodiny.

Večer jsme si ještě povídali s taťkou nad jeho bezva moštem.

### 15.7. Obhlédnout rybníky

Po snídani jsme na tátův freebike nahodili nový plášť. Kdyby takhle složitá byla výměna pláště na silničce, nikdy bych se nikam nedostal. Schwalbe Big Apple je ale naštěstí tak tlustý, že na něm táta ujel asi pět tisíc, než píchnul a kdyby to netáhl prázdný a nepotrhal tak patku, ujel by ještě pár dalších.

Odpo mělo být horko. Jakože 37°C horko. Rozhodli jsme se tedy otestovat pláště ještě dopoledne. Z půdy jsme stáhli mojí Libertu a vyrazili na Staňkov. Lesy v Jižních Čechách jsou fakt krásný. Asi je škoda, že jsem si nic nevyfotil, ale užíval jsem si ty pohledy očima. Táta mi ale dával zabrat. Jeho konstantních 25 km/h je na mém kostitřasu jen težké vyrovnat.

![image](15_1.jpg)

Za staňkovem jsme se zastavili na pivko U Sumečka. Chvilku po tom co jsme se usadili se kolem nás vyrojilo spousta cyklistů a začali si hromadně objednávat pivka a smažené ryby. My jsme doma měli připravený sýr s bramborem. Po pivku jsme tak pokračovali přes "Texas" a Libořezy zpátky do lesů a nakonec domů na oběd. 40 kilometrů to bylo. Na kostitřasu dobrý.

![image](15_2.jpg)

Ve zbytku dne opravdu přišlo prorokované vedro. Dokonce i kocour se šel chladit na kamení pod stromem.

![image](15_3.jpg)

My jsme se zdržovali v chalupě. Jestli má chalupa nějakou výhodu, je to chlad v letních dnech. Odpo jsem si tak dal šlofíka potom jsem Tátovi promítal fotky z cest.

### 16.7. Psaní u bonsaje

Odporné horko přešlo. Usadil jsem se mezi stromy a začal sepisovat příběh dní minulých. Seděl jsem pod kataplami, které vskutku poskytují fajn stín. Stejně mi to šlo pomalu. Spíš jsem si psal s Míšou. Už byla v Čechách, ale ještě se vracela z Plzně do Prahy.

![image](16_1.jpg)

Na autobus jsme vyrazili se značným předstihem. Bylo to zbytečné. Nepřijel včas. Nepřijel ani po pěti minutách, což bych považoval za přijatelné zpoždění. Nepřijel ani po patnácti minutých, což by bylo tristní, ale stále zvládnutelné zpoždění. Přijel po třiceti sedmi minutách. Vlak už jsem tak nemohl stihnout. Prý *tam* byla bouračka. Inu nasraně jsem mu řekl, že už pro mě nemá smysl nastupovat a v aplikaci ČD vrátil lístek. Email mě informoval o tom, že na vrácení mají 30 dní. Služby! Služby v Česku mě začínaly vysírat. Jet ráno mi přišlo značně nekomfortní. Ale co naděláš, když se narodíš jako vidlák.

### 17.7. Vstávat před pátou je nelidské!

Budík v 4:45? Doufám, že tuhle radost si zase na dlouho odpustím. Táta se probral, zjistil že jsem opravdu vzhůru a šel zas spát. Ranní autobus naštěstí narozdíl od večerního přijel na čas. Dokonce i kartou platit šlo. V Hradci jsem si dal kafe z kafostroje a celou cestu přemýšlel, zda *X* ve slově *Expresso* je tam jako vtip nebo ne.

![image](17_1.jpg)

V jistou dobu začal jezdit na lince Budějice-Praha takovej moderní fancy vlak s restauračním vozem a všecko. Posledních pár jízd jsem ale opět jel starým třesoucím se rychlíkem Lužnice s koženkovýma sedačka a nefunkční vzduchotechnikou. To samý se prý stalo na lince H.K.-Praha. Začínal jsem podezřívat Český Dráhy, že mají jeden fancy vlak a ten přesouvají ze spoje na spoj, aby mohli vydávat články o tom, že inovují.

Vlastně mě to rozezlilo natolik, že jsem si stěžoval průvodčí. Můj lístek totiž garantoval internet a zásuvku, ale nenabízel ani jedno. Vyhádal jsem peněžní kompenzaci. I to ale mělo háček. Vrátit peníze na kartu totiž dráhy nedokážou. Lístečky s jednotlivými třiceti korunovými kompenzacemi se dají uplatnit jen v jídelním voze nebo při nákupu další jízdenky na přepážce. Inu nasralo mě to.

Otočil jsem se doma, dal si sprchu a oblékl si čistější oblečení. Triko a ponožky, ve kterých jsem byl celý víkend už fakt smrděly. Moje jízdenka ale byla až na hlavák, takže jsem opět nastoupil do vlaku. Nebyla flexi, ale hádal bych se, kdyby mi jí nechtěli uznat. V případě ujetí navazujícího spoje kvůli zpozdění prvního lze jet vlakem pozdějším. Ne že by se mi to dělo, ale mohlo by.

Z hlaváku jsem jel na rekole. A jejich aplikace mi k Karlíně prostě odmítala ukončit výpůjčku. Musel jsem se z kanclu fyzicky vrátit ke kolu a vyfotit ho znova. Služby jenž nefungují mě začínaly vysírat.

Těšil jsem se na kávu s aeropressu. Nevím jestli jsem do něj namelel něco co tam být nemělo, nebo v jsem blbě umyl hrnek, ale chuť byla snad ještě horší než to kafe ranní. Den zatím krize za krizí.

![image](17_2.jpg)

Zelné kari ve Vietnamce to trochu vylepšilo. Sice už nestálo 115 korun jako když jsem v Kalíně začínal, ale chutnalo stejně dobře.

V práci jsem začal experimentálně ladit anténu. Zhoršit jsem to dokázal, zlepšit ani ne.

S Míšou jsme se domluvili, že v půl páté jí vyzvednu na Roztylech a půjdeme do Krčáku. Kluci mě ještě maličko zdrželi a u mětra jsem si v Kabátu koupil bagetu, protože jsem tušil, že budu mít hlad, ale stihl jsem to asi jen s deseti minutovým zpožděním.
Míša se na mě smála už ve vestibulu metra. Přišla v moc hezkých šatech a boso sandálech. Slušelo jí to. Slušelo jí to úplně nesmyslně moc. Soudím lidi podle bot. A podle makeupu a podle oblečení. Holky co nosí pohodlné boty u mě mají kladné body. Holky co se nemalují ještě víc. A oblečení, které je jednoduché a praktické, u mě vítězí! Zvládla to všechno!

Jen jsem odepsal Frantovi a vyrazili jsme se ztrácet do lesa. Na mou obligátní otázku neměla připravenou odpověď. Přitom jsem jí varoval, že se budu ptát. Ale nakonec se toho zchopila pěkně. Nejhezčí věc, která se jí stala, za dobu co jsme se neviděli byly velryby a delfíni. Těsně následovaní výletem kolem kráteru.

Přivezla mi skořicové zvýkačky a plod eukalyptu. Na výhledu jsme jedli třešně a odhadovali, co je kterým směrem. Prozradil jsem jí, že chci bonsai. Jasan ztepilý, by byl fajn. Sešli jsme k meandrům pro vodu do láhve, ve které by semenáček přežil. Cestou mi vyprávěla o plánování měsíční cesty na Zéland s francouzkým buddym a párem jejích kamarádů. Dál jsme pokračovali k daňkovům, podél potoka a do kopce na zříceninu, která podle jejího kolegy má historický význam.

Pravdu měl. Zařval tam Václav IV.

Už delší dobu jsem si hráli s myšlenkou, že poletíme do Barcelony. Rozhodl jsem, že je třeba tomu dát konkrétní obrysy. A že je třeba provést to nad limonádou. Zbytek třešní jsme snědli sedě na břehu rybínka, kde děcka lovila ryby. Dospěl jsem k názoru, že limonádu seženeme u Šeberáku. Prošli jsme stezkou, kterou jsem neznal, vynořili se pod kolejemi a skrz Kunratice došli do poměrně fancy hospody s výhledem na vodu.

![image](17_3.jpg)

Číšník byl milý, Limonáda nebyla pekelně drahá, A my jsme fakt jsme koupili letenky. Den co začal úplně na přes držku šel nahoru. Hodně nahoru. Poletíme do Barcelony!

Když už se stmívalo, vyrazili jsme zpátky do lesa. Na modré už byla fakt tma a občas to bylo trochu creepy. Obzvlášť dva týpci ve stínu u dětského hřiště a pán co si svítil mobilem a chodil tam a zpátky, jako by něco hledal. Svítící policajtské auto bylo spíš otravné a úplně na sráč cyklista byl zábavný.

Skončili jsme na houpačkách. Míša měla v plánu rezervovat hike na Zélandu, což se dělalo formou, kdo dřív klikne má větší šanci. V půl dvanátcé jsme tak byli se dvěma mobily připravení vyklikat pět rezervací a s jen malou změnou se jí to povedlo všechno. Posledním meterem jsme jeli dom. Rozloučili jsme se na pražáku, já přesedl do perfektně navazující tramvaje a s pocitem, že to byl vlastně úplně skvělý den jsem doma odpadl do postele jak mrtvola.

### 18.7. Experimentálně to asi nepůjde, chce to hlubší pochopení

Nástavec na g2lock do Měřidla vyzařovacích diagramů sice fungoval, ale bajonetový mechanismus se viklal. Ivan mě za to vyhlásil. Ale jen tak na oko. Dopoledne jsem to upravil a výsledek byl na jedničku. Při vložení držáku do měřícího mechanismu pružina zadrnčela přesně tak, jak to Ivan zamýšlel.

![image](18_1.jpg)

Na zámkovou elektroniku číslo 2 jsem implementoval změny, které předchozího dne pomohly zámku číslo 9. Bylo to spíš kontraproduktivní. Nechápal jsem proč a postupně transplantoval soičástky z jedné desky na druhou, abych zjistil čím to je. Zjistil jsem houby. Ponořil jsem se tak do datasheetu, abych pochopil jak čtecí čip funguje. Moc mi to nešlo. Ale dělal jsem pokroky. Počmárané papíry s charakteristikami filtrů na jednotlivé sekce zpracování signálu přece jen hodily nějaké světlo.

Taky jsem naplánoval trasu na sobotu.

Po práci jsem nasadil kola, nafoukl je tak napůl, objel blok, dofoukl na 7 atmosfér a slyšel jak zadní duše praskla. Zřejmě jsem měl blbě velo vložku. Lepení ani náhradu jsem neměl. Musel jsem vzít freebike. Do Vršovic jsem dojel v poho. Z Lidlu už mi ale nepomáhal motor. Ta prasknutá duše mě rozhodila natolik, že jsem si nezkontroloval, že jedu na kole s vybitou baterií.

### 19.7. Zrození Enterprise

Bez baterie na freebiku nejedu. S tímhle rozhodnutím jsem vyrážel ven. Rozhodl jsem se, že místo koukání do mapy půjdu pěšky do práce a vezmu první rekolo nebo nextbike. Boltů a Limů jsem potkal přehršel. Šlapací kolo jsem ale zahlédl až v Karlíně přede dveřmi kanceláře.

Ivanovi jsem si posteskl, že Měřidlo vyzařovacích diagramů se nijak nejmenuje. Sám byl překvapený, neb název je většinou první nad čím u zařízení bádá a pak ho nějak jej nějak vtiskne do duše zařízení. Vzal si měrku do ruky, chvíli s ní otáčel a pak přišel s geniálním názvem. *Enterprise*. Hlavou dolů to tak opravdu vypadá!

![image](19_1.jpg)

O tom kam půjdeme jíst jsme se přeli déle než obvykle. Možná proto jsme šli do jídelny. Po obědě mi Vláďa pomáhal s dekódováním toho, jak vlastně funguje filtrování signálu. Přišlo mi, že jsem úplně blbej. Ptal jsem se potom Míši, jestli se tak někdy v práci cítí. Její odpověď:

*Neustále.*

mě rozesmála a zahřála u srdce. Stejně jako já má momenty, kdy jí přijde, že její práce je příliš složitá a že to asi nedá.

Na druhou dobrou jsem nasadil osadil kola. Teda na třetí dobrou. Napodruhé mi přišlo, že velo vložka je nakřivo. Myslím, že ta výchozí je užší než ráfek vyžaduje. Ale napotřetí si to nějak sedlo. Opatrně jsem dojel bez nehody dojel do bazénu.

![image](19_2.jpg)

Po plavní se při jízdě z kopce ozvalo pískání při brzdění. Stalo se to jen na pár vteřin. I tak jsem ale do předního pláště dokázal probrousit docela značnou díru. Jsem prostě debil. Tohle jsem si měl zkontrolovat před výjezdem.

### 20.7. Průlom před osmou večerní

Ráno jsem to vzal opět přes bazén. Multisport Petrovi vypověděl smlouvu, bylo třeba z toho do konce měsíce ještě něco vytřískat. Na recepci byla brunetka co se na mě narozdíl od večerní blondýny usmívá a mile mě zdraví.

Posunul jsem špalky, ale s probroušenou dírou na plášti už nešlo dělat nic.

V průběhu dne jsem přicházel na věci.

-  Čip interpretuje šum jako data
-  Šum není šum, ale rušení
-  Leze to ze zdroje
-  Zdroj není v kontinuálním režimu, ale v eco módu
-  Eco mód není problém, při čtení totiž eco mód neběží

![image](20_1.jpg)

Bádal jsem dlouho. Jakože hodně dlouho. Ale někdy před osmou večerní jsem našel způsob jak se toho zbavit. Filtrem. Samozřejmě že filtrem. Ale nakonec poměrně jednoduchým Vedle výstupního 100uF kondíku ještě jeden takový. A pomohlo to. Nakonec to možná půjde udělat na všech.

![image](20_2.jpg)

### 21.7. Když ani Thor nepomůže

Šla na mě bolest kolenou. Přesně ta bolest, který přichází, když má člověk sedlo příliš nízko. Moc mi to nešlo do hlavy. Moje sedlovka zarezla v jedné poloze někdy během zimy a když jsem se jí pokoušel vytáhnout, ohnul jsem desítkovou závitovou tyč.

Asi to bylo tím, že jsem přešel na barefooty. Nebo tím, že nemám strapy. Nebo spíš obojím, protože i s manšestrovými botami jsem to cestou do práce cítil.

V práci jsem objevil, že zdroj s větším výstupním kondíkem víc žere. Bylo třeba upravit testovací scénář. Taky bylo třeba uklidit si na stole, protože tester, enterprise, tiskárna a elektroniky se tam prostě nevešly.

Na oběd jsme s Vláďou vyrazili opět do Vietnamky. Měl jsem chuť na Pad Thai. V kanclu byli ještě DJ a Štěpánka. Ta měla v plánu businessový oběd s korektorkou, ale DJ se k nám přidal.

Po práci jsem se rozhodl, že sedlovku prostě vytáhnout musím. Napřed jsem nasadil kombinaci WDčka a malého kladiva. Nepohnul jsem to. Poté jsem přešel na páku ocelovou kulatinou. Tou jsem dokázal zlámat lyžinu na sedlo, ale sedlovka se ani nehnula. Nakonec jsme to vyinženýroval ještě lépe. Thor, šroub, WD a kontaktol do vnitřku rámu a asi tak stovka úderů při draku hlavou dolů.

![image](21_1.jpg)

Bez úspěchu.

Nakonec jsem prostě vzal sedlo z freebiku. Víc na zkoušku, než že bych ho chtěl používat. Je tak o centimetr a půl vyšší než mé prosezené. Centimetr a půl je přesně to, co bych si přál.

Sraz Hoffmanova dream teamu byl naplánovaný na šestou večerní na Žižkovských zahrádkách. Měl jsem asi jen desetiminutové zpoždění. Ondra dorazil ve stejný čas jako já. Honza Filip a Marek už holdovali Počernické jedenáctce. Jiří měl zpoždění a pan Hauser nakonec nemohl.

Vyptával jsem se Honzy, co hezkého se mu stalo, za dobu co jsme se neviděli a vypadlo z něj, že rok bydlel na Novém Zélandu. Pracoval vzdáleně v Cetinu a prý to dost fejkoval, ale plat mu chodil. Sehnat si jinou práci na Zélandu se ale bez doporučení ukázalo jako nemožná věc. Otázka je, jak moc se o to vlastně snažil.

Krátce po tom co dorazil Skořič, přišly panáky. Vynechal jsem, chtěl jsem být ráno ready na výlet.

Filip už nebyl doktorand. Nakonec se nechal vyhodit, ale prý toho zvládnul docela dost. Marek se vylil docela rychle. Asi není zvyklý pít. Já vlastně taky nejsem zvyklý pít. Ale asi nějak zvládám odhadnout, kdy to začne být zlý.

Zlý to nakonec bylo pro Skořiče. Někdy před jedenáctou jsme se přesunuli do Bernard Pubu. Tam mu klesla hlava a pak na něj přišlo blití. Dokonce dokázal trochu pozvracet Honzu, se kterým jsme se zrovna bavili o lezení a boulderu.

![image](21_2.jpg)

Někdy po jedné ranní jsme to rozpustili. Kluci vzali tágo do Kbel, já posadil Jiřího na tágo do Dejvic a sám jsem vyrazil na kole domů. Taky jsem byl docela vylitej. Ale ne na sráč. Doma jsem si dal trochu vody a odpadl. Celkově vzato to ale byl moc fajn večer. Měli bychom se scházet častěji.

### 22.7. Možná že umím plánovat

Plánoval jsem nemít kocovinu. A pak jsem pil. *Co jsem asi udělal špatně?* Ale nebylo to tak zlý. Vlastně víc než nějakým bolehlavem se to projevovalo neschopností činit rozhodnutí. *Počkat.. neorganizuju výlet?* Ale bylo to v pohodě. Čas i místo srazu bylo vymyšlený, trasa taky a plán spravit se v Řevnicích cyklistickou osmičkou už jsem vymyslel dřív. Nedokázal jsem akorát koupit si kafe a vzít si pumpičku. Bez kafe se žít dá a pumpičku vzal Vláďa. Měl jsem ale šičku řetězů!

Franta trochu zdržoval a posunul odjezd o půl hodiny později. To mi přišlo vhod. Na výtoň dorazil s vyfouklým kolem a dokázal tam ztratil brýle. Vlastně jsem na tom byl dobře.

![image](22_1.jpg)

Během cesy po A2 až na milionovou lávku z Franty vypadlo, že opustil Brno a vrátil se do Prahy. [Praha asi opravdu je láska](2022_july.md/#287-praha-je-láska). K titulu už mu chybělo jen dopsat bakalářku. Téma si zvolil docela ambiciozní. Kódoval neuronku rekonstruující audio. Inu nezbývá než držet mu palce.

Až do Řevnic bylo tak nějak pod mrakem, foukalo převážně proti nám, ale naštěstí nepršelo. V 11 jsem to viděl spíš na sváču než na oběd, ale Franta s Vláďou byli za plnohodnotné jídlo. Čekalo nás stoupání, přišlo mi to jako nesmysl. Dal jsem si naložený hermelín. Oni zvolili hotdog. Což sice zní jako malé jídlo. Jenže stál asi 220 korun a byla to v podstatě opečená bageta s obřím párkem a wasabi omáčkou, k tomu salát a notná porce hranolek. Cyklistickou osmičku naneštěstí neměli a svrchně kvašená devítka mi přišla na kocovinu kontraproduktivní. Řevnická desítka je ale moc dobrá.

Po jídle, pivku a doplnění vody nás plán vedl do Srbska a tam do kopce. A že to byl stoupáček. Serpentiny jak v Pyrenejích, krajina krásná. Mělo to již mírně podzimní nádech. Ale spíš bylo prostě jen sucho.

Klesání bylo ještě lepší. Serpentiny byly sice v lese, ale do zatáček bylo hezky vidět, takže člověk nemusel zběsile brzdit. Paráda. U Svatého Jana byly krásné meandry a v nich lovil černý čáp. Výhled na skálu s křížkem byl parádní a stoupání do Loděnice mírné a pohledné.

V Loděnici jsem mírně zaváhal s navigací, takže jsme chvíli jeli po chodnících, ale alespoň si Franta u Vietnamce pořídil nové brýle. A přírodní park Povodí Kačáku, kterým jsem do té doby ještě nikdy nejel mě nadchl. Aleje jak ve francii a stoupání na Ruzyňskou náhorní plošinu bylo jen mírné a vedlo krásným smíšeným lesem.

![image](22_2.jpg)

Když jsme se napojili na cyklostezku 8100, vítr se rozhodl nám pomoci. 33 km/h úplně bez námahy. Vydrželo to až do Únětic. Fakt mě ta jízda bavila a Frantu snad ještě víc. Dát si u Lasíků koláč napadlo asi celou Prahu. Alespoň to tak vypadalo podle množství kol před areálem. Uvnitř ale tak strašně nacpáno nebylo.

Slaný nebo sladký koláč? Tradiční dilema. Dát si oba je nejlepší řešení.

![image](22_3.jpg)

Původně jsem naplánoval Tiché Údolí a poté podél řeky. Franta ale orodoval za sjezd z Lysolajů. Inu nebyl důvod tudy nejet. Kromě těch retardérů co pár set metrů a brutálního vejklepu dole na kostkách. Ale sjzed dobrej o tom žádná.

Přes Prahu jsme projeli kolem Stromovky, přes Hlávkův a pak do Karlína. Tam jsme se rozloučili s Vláďou, vyzvedl jsem si laptop a tunelem vyrazili na Jířák, kam se Franta přestěhoval.

Doma jsem si dal šlofíka. Přece jen jsem den začal kocovinou. Po šlofiku jsem zkoukl nový Star Trek ale vyprat povlečení jsem nezvládl. Co už?

### 23.7. Tentokrát bez hladu

Dle Garminu jsem prý spal dobře. Graf srdečního tepu během spaní vypadal jako hamaka, což je prý správně. Pokud roste, nebyl člověk dost unavený a pokud klesá, nestihl se před spaním dostatečně uklidnit. I tak jsem si ale řekl, že je třeba se na spánek soustředit víc, pořídit si spací čaj, který mi došel a hořčík. Pokud možno ten co dokáže překlenout blood-brain bariéru.

O spánku, respektive o spánkovém skóre jsem si četl ráno článek. Garmin už má po světě tolik uživatelů, že můžou interpretovat naměřená data. Nejlépe spí Nizozemci, Nejhůř Japonci. Čím to je, je ale ve hvězdách.

Řekl jsem si, že oběd v ikee je dobrý plán. Na deník jsem zas týden nesáhl a chtělo to dohnat. Napřed jsem se ale ostříhal. Už zas na mě koukal ze zrcadla plešatící pán a to mi vadilo.

Na draku jsem dojel na Čerňák, posnídal a dal se do třídění fotografií, psaní osnovy a po obědě do psaní textů.

Míša byla u babičky v České Třebové, ale na večer jsme byli domluvení, že se potkáme.

Asi nejsem s to zaznamenat jaký to byl vlastně večer. Jasně.. mohl bych napsat, že jsme šli nakoupit do Alberta a váhali nad tím, jestli koupit levná bledá, či dražší červená rajčata. Že jsme vystoupali na Petřín skrz výhledy ze zahrady Kinských. Že jsme si natáhli deku pod Strahovským klášterem v sadu u jabloně a dali si piknik. Že jsme leželi a koukali na mraky ze kterých napřed pršelo, ale pak se rozplynuly a nahradily je hvězdy. Že jsme nepoznali strom v podhradí i přes to, že jsem Mišce dal knížku *Poznáváme stromy podle listů*. Že jsme na zpáteční cestě seděli na cimbuří hradu a povídali si další snad hodinu. A že jsem Mišku doprovodil až domů, pod záminkou toho, že Smíchov je hnusnej a plnej individuí, ale ve skutečnosti proto, že jsem prostě chtěl být s ní co nejdéle to šlo. Tohle všechno bych mohl rozepsat dopodrobna, ale stejně by to nevystihlo jak moc mě ten večer bavil.

![image](23_1.jpg)

Takže to prostě dělat nebudu. Deník má svoje limity.

### 24.7. Není jedna jako druhá

Káva doma. Káva v práci. Káva na výletě. Káva všude. Bez kávy ani ránu. Bez kávy jako mrtvola. Bylo třeba to změnit. Bezkofeinovou kávu jsem měl a začal s ní nový týden.

Měl jsem navrženou úpravu desky a dal jsem se do toho. Tak sedmi z nich to pomohlo. A osmá? Nic. Trochu mi to vzalo vítr z plachet. Jal jsem se zkoumat proč. A nevyzkoumal zhola nic. Rušení prostě proleze přes posílený filtr. Proč se to ale děje jen na některých? Toť otázka, která zůstala nezodpovězená.

Ptal jsem se Ivana jak by opravoval moje kolo. Místo odpovědi se do toho pustil. A postupoval stejně jako já. Akorát s menší láskou k mému bicyklu. Nakonec jsem ho zarazil. Zrakvil by draka i sebe.

Větší úspěch než při povolování sedlovky projevil v hledání názvu stromu, který nám s Miškou po pikniku zamotal hlavy. Lístky jako [Růže Šípková](https://cs.wikipedia.org/wiki/R%C5%AF%C5%BEe_%C5%A1%C3%ADpkov%C3%A1), plody skoro taky. Ale byl to strom s jedním kmenem. Našel mi, že je to [Jeřáb Prostřední](https://cs.wikipedia.org/wiki/Je%C5%99%C3%A1b_prost%C5%99edn%C3%AD)

![image](24_1.jpg)

Po práci jsem plaval. Ale nějak mi to na odstresování nestačilo. Večer jsem se ještě šel projít. Krokový cíl mi s Miškou zase povyskočil. Před domem jsem uviděl ježka. A nebyl sám. Byli dva! A syčeli na sebe. Možná, že to nejsou kámoši.

### 25.7. Depresivní úterý

Desek, které nešly vyléčit bylo víc. Rohzodl jsem se zjistit kolik. Tak, že jsem se jal upravit a otestovat všech 100. Bylo jich hodně. Opět jsem potřeboval trochu odstresovat, takže jsem šel opět plavat.

### 26.7. Mám dobrý kamarády

Strasti se zámky pokračovaly. Ondra se mě ale rohodl rozveselit a vyrazil se mnou po práci na pivo do Riegráčů. Sedli jsme si na Gambrinus v Mlíkárně a povídali si o dnech posledních. Pan Benko prý konečně dodělal byt. Byť ještě bylo třeba nějakých dodělávek a všude bylo pořád toliko bordelu, že k hotovému bytu to prý mělo ještě daleko. Ale měli dveře na záchod a to je základ.

Váhal jsem co je to za Ondrou za strom a společně jsme poslali fotku Mišce, který v knížce našla, že se jedná o Dub Červený. Ondra se mě vyptával, jak je to mezi mnou a Miškou a jestli to nechám typicky na Adama vyšumět. Doufal že ne, protože Miška je super. Miška je super, v tom měl pravdu.

Gamrinus nebyl nic moc. Přešli jsme na plzeň a povídali si skoro do osmi. V půl deváté ale měl přijít Petr s Robinem z Hamru. Robin měl totiž na Hamru příměstský tábor, takže se jim nevyplatilo jezdit do Hory a zpátky. Taky mi přivezl z Hamru rizoto.

Robin mi nadšeně ukazoval na tabletu hru, kde roznášel lidem hamburgery. Vlastní čínu ale nedojedl. Protože jsme ale všichni byli mrtví, šli jsme spát nedlouho po večeři.

### 27.7. Neustadt to jistí

V průběhu dne jsem dotestoval zámky. Devatenáct ze sta. Mohlo to být horší. Což neznamená, že to není v hajzlu. Mám šanci 1/5 že vyrovbená deska nebude fungovat. To je úplně mimo realitu.

Míšky šéf odložil akci tak mě vytáhla na pivo. Dohodli jsme se, že se v 6 sejdeme ve Skauťáku na Staromáku. Zastavil jsem se v C&A pro košili s dlouhými rukávy, protože krátký jsou v saku prostě pruda. Člověk vypadá, jako by mu i padnoucí sako bylo velké. Všechny košile na mě ale byly velké. Vybral jsem jednu šedou, přinejhorším jí vrátím.

Celá je nejdebilnější čas na cestu přes Staromák. Rozhodl jsem se dav před Orlojem objet přes Kaprovu, nebo jak se ta ulice k metru jmenuje. Stejně to bylo zbytečný. V institutu připravovali nějaký koncert, takže měli zavřeno.

Počkal jsem na Mišku a společně jsme rozhodli, že Neustadt to jistí. Cesta skrz mrholením zahalené centrum plné turistů byla trochu na pěst. Ale můj orientační smysl prý není zlý. Sám si tím moc jistý nejsem. Jak jsme se dostali na Bartolomějskou mi je doteď záhadou.

Ale došli jsme tam kam jsme chtěli. Před kavárnou nás od mrholení ochránil strom (byla to lípa :)) A od žízně chai latté a pazdrát. Klavír měli zamčený. Asi to nebylo kvůli nám, ale pobavilo mě to.

Večer jsem opět hostil Robina s Petrem. Musel jsem se tak kolem osmé s Miškou rozloučit. Doprovodil jsem jí na autobus na Karláku a to loučení mi připomnělo loučení s Nasťou.

Když mi před spaním Miška psala, shodli jsme se na tom, že nám ten večer hrozně rychle utekl. Společný čas nám vždycky hrozně rychle uteče. Naštěstí, jsme se neloučili na dlouho

### 28.7. ~~Bumbová~~ Nováčková

Sice byl stále všední den, ale tehle pátek rozhodně všední nebyl. Nastal čas Nováčkovic svatby. To mimo jiné znamenalo, že nemusím vstávat bůhví jak brzo (což teda nemusím nikdy) ale můžu si přispat(což stejně neumím). Ale válel jsem se v peřinách déle než je zvykem. Před devátou jsem vyprovodil Petra s Robinem až k nádraží a zastavil se v Lidlu pro něco k snídani. Protože měli levná rajčata a papriky, koupil jsem obojí, i když jsem odjížděl na den možná i dva pryč. Iracionální nákupy by mi šly.

Na cestě domů zpět mi psala Miška, zda má přijet k nám, či jí vyzvedneme. Dohodli jsme se, že je lepší aby přijela za námi, neb naháněním se po Praze bychom nahnali akorát tak ztrátu.

Inženýroval jsem, zda jít v obleku či v manšestrákách se sáčkem. Vzal jsem obojí. Košili jsem ale měl s krátkými rukávy. Jsem vidlík a vím to. Trochu mě štvalo, že dělám přesně to, co mě vždycky štvalo na tátovi. Měl bych se polepšit. Jenže oblek já nosím jednou za několik let a tak se mi do něj nechce moc investovat. Boty ale fakt vypadaly hnusně. Hrál jsem si myšlenkou jít ve svých bosobotách. Jsou černý a kožený. To je fancy enough ne?

Chvilku to vypadlo, že Míša nebude stíhat, protože se ještě v Alze stavěla pro nepromokavý obal na oblečení. V 10:25 ale vystupovala z šestky a společně jsme ověšení oblečením a věcmi na stanování vyrazili za sárou přesně na čas.

Měla na sobě černé legíny a béžové sáčko, díky čemuž zároveň dbala pokynu na cestu v pohodlném oblečení a zároveň vypadala fantasticky. Pohodlné oblečení (které se dalo zašpinit) bylo třeba. Jelo nás pět a pes. Ideální kombinace enviromentálně zodpovědného přístupu a chlupů úplně všude. Dělali jsme si srandu, že kdo v autě nadrobí, příště už do auta nesmí vkročit. Ondra i Réba, na které jsme čekali ještě dobře 20 minut, přišli ve stejných botách jako já. Réba dokonce v téměř stejné barvě.

Koru jsme vyložili ve Všenorech. Z okna domu, kde jsme parkovali bylo slyšet prolínající se mužský a ženský hlas doprovázený rockovou akustickou kytarou. Přišli mi dobří, Rébě ne. K Blahošovi a Zuzce, kteří si brali Koru na hlídání to byl ještě kopec pěšky. Nabrali jsme ale švestky a tak to stálo za to.

Do Penzionu Nový Rybník už to nebylo moc daleko. Po půl hodině jízdy jsme vyhodili Ondru s Rébou u ubytování a po hodně přesné ukázce rallye jízdy jsme parkovali na louce u rybníka. Rozhodli jsme se, že bude rozumný postavit stan dřív než vyrazíme na obřad. Kolíky ale chyběly. Kam zahučely to teda nevím. Míša má naštěstí inženýrskou mysl a tak nahradila kolíky větvičkami. Obzvlášť ty, které měly větvení fungovaly jako kolíky víc než dobře. Vítr byl ale silný a tak jsme stan šňůrkou přivázali radši ještě k autu.

![image](28_1.jpg)

Kolem nás se do areálu začali trousit lidé v oblecích. Fakt hodně fancy oblecích. Réba byla trochu nešťastná, když viděla jak formálně je oblečený Kryštof s jeho ženou. Já si nakonec vzal Tmavé sako, šedé kalhoty, košili s kravatou a bosoboty. Možná to nebylo úplně formální, ale bylo to pohodlné a to já cením víc.

Před obřadem jsme se pozdravili s Kryštofem, Kájou, Bárou a dalšími lidmi. David si dokázal nějak polámat nohu a měl chodidlo v sádře a pohyboval se po areálu o berlích. Jak se mu to povedlo ale neprozradil. Prý na to přijde čas později. Představil jsem Mišku tuhle a támhle, ale zvládala to sama.

Trvalo jen chvíli a ozval se organizační hlas, že všichni kromě rodiny a svědků se mají přesunout do zahrady, že obřad za chvíli začne. Ondra rozdal bublifuky aby fotky novomanželů byly ještě víc intagramové. Zároveň dostal za úkol točit neformální video.

Filip nastupoval na *Sympathy for the Devil* a Anet na *Hoppípollu*. Měla úplně princeznovské šaty a ohromně jí to slušelo. Bylo to fakt hezký. Paní z matriky měla možná zbytečně dlouhý proslov, ve kterém několikrát zmínila, že jí nepřísluší dávat jim rady do života, načež jim začala dávat rady do života.

![image](28_2.jpg)

Po předání prstýnků a prvním polibku se Flip s Anet přesunuli k nám na průvod v bublinách, gratulace a focení. Focení dam, focení pánů, focení rodiny a focení skupin. Neplánovaně jsme zinscenovali fotku toho, jak Filipa vyhazujeme do vzduchu. Byl jsem zvědavý jak to dopadne. Dál byl na programu rozbít talíř, zamést střepy a odebrat se na hostinu.

Ve společném bryndáku svatebčané snědli polévku děravou lžící. Réba dostala místo vývaru hráškový krém, ale protože si přečetla zprávu od Adél, přešla jí chuť a tvářila se jako kakabus, čímž jsem se do ní navážel. To že má s Adél problém už nás nikoho nebaví a moje empatie se kloní a stranu Adél. Oběd byl formou bufetu a pro vegetariány toho byla spousta. Wrap s halloumi byl mega dobrý, grilovaná zelenina taky a řepa na plátky byla úplná třešnička na dortu.

Po dojedení jsme chvíli diskutovali nad pivkem. Fotograf přišel s tím, že potřebuje s něčím pomoct. Šel jesm já s Miškou a dostali jsme od něj do ruky prázdný rám. Opravdu jsem ho nepodezříval z vedlejších úmyslů, ale když nás postavil doprostřed nádvoří a řekl, ať rám držíme z obou stran, došlo mi o co mu jde. Zahrál to ale dost dobře.


![image](28_2a.jpg)

Zpátky dovnitř nás už nepustil, aby mohl svůj trik zopakovat ještě párkrát. Přišel mi sympatickej.

Při krájení dortu bylo nikdo ani nedutal a vlastně to ticho musela prolomit Kája, kterou jsem společně s Kubou označil za Svatební expertku, neb rok zpátky stihli za léto objet 8 svateb. Několik dokonce v zahraničí. Nad dortem nám o tom vyprávěli.

Následovaly svatební hry. Kytici chytila Veronika Čáslavská od které jsem se později dozvěděl, že se rozešla s Tondou. Škoda, Tonda je sympoš. Ale prý si přestávali mít co říct. Docela mě děsí, že do vztahu člověk investuje roky úsilí a pak to skončí. Z poměrně dlouhého seznamu otázek typu *Kdo řídí domácnost?* se Filip s Anet neshodli asi jen dvakrát nebo třikrát. Bylo to moc milý.

Pak jsme měli chvíli oddychu při kterém začala zvučit kapela Funk Corporation. Tadeáš přišel s tím, že se vzadu na trávě bude hrát Kubb. Sára vyskočila protože to prý je ta nejlepší hra vůbec! Já jsem si ještě chvíli povídal s lidmi ale když si Réba vyrazila pro teplejší oblečení na večer, přešli jsme s Míšou podívat se jak jim to jde. Tadeáš, Míša B, Kája a Kuba hráli proti Ondrovi, Davidovi, Sáře a Vojtovi. Vojta už byl dost dost lízlej, David bez nohy, Sára příliš nadšená a Ondra.. Ondra asi hrál obstojně. Stejně ale prohrávali na plné čáře. Ve hře druhé dostali ještě větší klepec. Neshodili ani jednu soupeřovu lebku. A po prohození stran to chvíli vypadalo, že je to směrem, ale nakonec nebylo. Dostali třetí výprask. Stihli jsme ještě jednu hru, do které jsme se připojil já, Alex, Zuzka a Bára. Neprohráli jsme tak tragicky, ale dobrý to taky nebylo. Ale musel jesm uznat, že Kubb je super hra.

Následoval první tanec. Lidé kolem Filipa a Anet utvořili kolo a na [(You Make Me Feel Like) A Natural Woman](https://open.spotify.com/track/5K09WxKdlkroDyEVyOSySy) pustili do ploužení. Po chvíli Filip zagestikuloval ať se přidají ostatní a začalo se ploužit ve velkém. Tancovat s Miškou bylo moc fajn. Kdybych jí prý šlápl na nohu, šlápne mi na mojí a budeme dobrý. Dokonce i otočku jsme zvládli moc pěkně.

No a pak se tančilo na a pilo a jedlo. A ještě víc tančilo a pilo a jedlo. Novomanželé se šli fotit během zlaté hodiny, já s Miškou jsme se šli podívat na skákající ryby v rybníce, Kája s Kubou trsali aby vtáhli víc lidí do tance a David, pařil i když nemohl. V kotli poskakoval na jedné noze a klepal holemi nad hlavou do rytmu. Docela jsem se bál, že se zrakví ještě víc. V dalších dnech ho čekala operace.

Réba se nadchla pro přidávání písníček do playlistu. Kapela ale dohrála docela pozdě a spousta lidí už při reprodukované hudbě jen odpočívala, či šli spát. Pamatuju si, že Bára mi vyprávěla o jejích cestách na Balkán. Vesele-smutnou historku o uprchlících v motoru autobusu. O tom jak je málem zavřeli za přestup z Polska na Ukrajinu mimo hranice a ještě nekolik veselých příběhů. Přicházející déšť nás stáhl na verandu, kde jsme opět trsali. Kája s Kubou dál rozdmýchávali party atmosféru a na [Good Time Girl](https://open.spotify.com/album/7FGPGfAE8nIov4LhDgKwQa) se z nich stali král a královna parketu.

V jednu se uzavřel bar a byť jsem překlenul svou usínací fázi, už jsem se těšil do stanu. S Miškou jsme objevili, že na námi vybranou [Dancing in the Moonlight](https://open.spotify.com/track/1FHNctV68GUNLgXclG2DtR) se vlastně moc tančit nedá a někde před druhou jsme si konečně popovídali s Filipem a s Anet. Únava se ale vracela a poslední kusy už se odebírali na kutě.

![image](28_3.jpg)

Stanovat na svatbě mi přišlo jako bezva bizár. A skutku to bylo moc fajn. I hvězdy na nás z mračna vykoukli.

![image](28_4.jpg)

### 29.7. Má mě dost ráda

Někdy lehce kolem šesté jsem se vzbudil a potřeboval jít čůrat, při hrabání se ze stanu jsem vzbudil Míšu, ale aspoň jsme viděli východ slunce. Potom jsme se probudili někdy po osmé, protože začínalo být horko. Mišce svítilo slunko na černý spacák do minus pěti. Otevřeli jsme tedy vchod, což byla dvojsečná sekera, neb nám tudy dovnitř začali proudit mravenci.

Když jsme se konečně vyhrabali ven a dorazili na snídani, Sára už tam byla třeba 2 hodiny. Prý dorazila dřív než majitelé stihli zamknout řetězem před bar s fancy pitíčkami. Postupně se k nám přidal Buchta sem a tam Filip, Ondra s Rébou a nakonec i Anet a Fipova mamka. Bavili jsme se o cestě na Taiwan a během našeho povídání se vzadu stihla odehrát další, značně komornější svatba. Skládat stan nám trvalo víc než půl hodiny, hlavně kvůli těm mravencům.

Kalendář mi prozradil, že na dnešek máme naplánovaný *Výlet?*. Chtěli jsme dojít pro Koru a poté skrz Brdy dojít do Blahošova srubu. Sára ještě nepůsobila úplně s to řídit a tak se volantu ujala Réba. Zprvu válčila se spojkou, ale nakonec se s autem sžila a jela moc pěkně.

Ve Všenorech začalo pršet a Ondra zavzpomínal, že jsme kousek od Bowlingu, kam chodíval s tátou jako malý. Zastavili jsme se tam na oběd. Byl to trochu bizární prostor, plný nesourodých věcí z nesourodých dob a míst.

Nakonec se Ondra s Rébou rozhodli nejít. A vlastně i my jsme dvoudenní výlet přetransformovali v procházku po Brdech na jedno odpoledne.

Došli jsme pro Koru, která byla unavená a stejně by víc nedala a společně se vydali na rozhlednu, kde jsme byli před mým odletem do Helsinek. Miška navigovala. Trasu jsem poznal u houpaček a cvičítek.

[video](29_1.mov)

Někde jsme ale odbočili jinak než minule a k rozhledně jsme se dostali z opačné strany. Cestou Sára kvitovala vypocení alkoholu ze včerejška. A že jsme se zapotili. Stoupání to bylo značné. Výhledy máme s Miškou oba rádi, to už jsme si ustanovili. Možná proto byl poměr toho jak dlouho jsme byli nahoře já s Miškou a jak dlouho Sára, která předtím dole hlídala Koru, třeba 30:1.

Dál jsme pokračovali po červené hřebenovce, potkali jsme lavičku z projektu Blahoše a Zuzky [#bloumejbrdy](https://bloumejbrdy.cz), a dolů sestupovali po mně známější cestě. U cvičítek jsme si opět dali pauzu a házeli Koře klacík do rybníčku.

Benzín došel. A po cestě byla jen drahá Molka. Navigoval jsem na sedadle spolujezdce, ale bylo mi z toho blivno. Na pumpě jsme se prohodili. Vzadu to bylo o hodně lepší. Natáhl jsem se a poslouchal jak si Sára a Miška povídají. Rozuměli si a mě to hřálo u srdíčka. Dojeli jsme až do Sámovky, ale tam se auto rozhodlo, že na parkoání už mu nezbyly síly. Sára tak tahala volant bez posilovače a já s Miškou tlačili auto sem a tam. A zaparkovali jsme!

Rozloučili jsme se se Sárou a o asi deset minut spolu na zastávce tramvaje. Sára mi později večer psala, že Míša je fakt super. Měla pravdu. Míša je super.

Míša mi později večer psala, že jí je beze mě smutno. Zeptal jsem se, jestli to náhodou není tím, že má ráda, protože já jí mám hodně rád. Odepsala mi, že mě má dost ráda. Co znamená dost? Těžko říct. Ale přijde mi, že dost je víc než málo nebo trochu. A to je podle mně fajn.

### 30.7. Siri řekla že chcát nebude

Plánoval jsem odpočívat. Doma mě to ale moc nebavilo, tak jsem si řekl že vyjedu na Zličín a dopíšu tam deník. Cestou dolů ze schodů jsem se ptal Siri na počasí. Informovala mě o tom, že bude je poměrně chladno, ale oteplí se. A že pršet nebude.

Nepršelo. Prvních pár minut jízdy. Pak ale přišlo mrholení. A po mrholení déšť. A po dešti slejvák. Už docela mokrý jsem se schoval na zastávce a asi dvacet minut tam klepal kosu a čekal až to přejde. Když už jsem došel k tomu, že bez pohybu nastydnu. Nasadil jsem pláštěnku na sebe a na batoh a pokračoval v jízdě. Na Zličíně se mraky roztrhly a vyšlo sluníčko. Docela pech.

Asi za 4 hodiny jsem toho kromě svatebního dne moc nezapsal. Byl to ale nejnabitější den v poslední době.

### 31.7. Cuketa za klíče

Večer se mě Miška ptala, jak bych shrnul den v pěti větách. Odepsal jsem jí zhruba tohle:

- Ráno: Záchrana Sáry mi přinesla pocit fungujícího konceptu sousedství!
- Dopoledne: Rozhodl jsem se neřešit elektroniku a dal de do programování něčeho, co už jsem chtěl udělat déle a lépe.
- Poledne: Fungovalo to. Včetně testů. Oslavil jsem to s kolegy návštěvou Karlínské Indie.
- Odpoledne: Vláďa se zasekl při spojování jeho a mého kódu při rozcházení plateb na fbc00. Chtěl najít chybu u mně, ale já našel chybu u něho! Ona to tedy nebyla chyba. Spíš relikt minulosti. Ale stejně!
- Večer: Neb mi dopo zavolala paní z Úřadu práce, že příspěvek na bydlení za Duben - Červen bych mohl dostat, když ještě jednou vyplním žádost a pošlu jí do večera. Zaseknutí tiskárny, vyplňování papírů, jejich focení a posílání do datovky mi málem přineslo bolehlav, ale odpálil jsem míček na stranu státu a to mi přineslo dobrej pocit.

Večer jsem dostal od Sáry cuketu a rajčata. Přišel jsem k ní s čajem v hrníčku, tričku co mi ušila Marťa, bosobotech a klobouku. Když jsem si pak telefonoval s Miškou, musel jsem jí dát za pravdu, že asi můžu působit jako hipster.

[>> Srpen](2023_august.md)
