[<< Listopad](2025_november.md)

- [1.12. Všechlapy ne](#112-všechlapy-ne)
- [2.12. Černá hudba, bledé tváře](#212-černá-hudba-bledé-tváře)
- [](#)
- [4.12. Kubismus do Vysočan, středověk do Letňan](#412-kubismus-do-vysočan-středověk-do-letňan)
- [5.12. Ty moje dutiny](#512-ty-moje-dutiny)
- [6.12. Léčba spánkem](#612-léčba-spánkem)
- [7.12. Všechno nutné jsme zvládli](#712-všechno-nutné-jsme-zvládli)
- [8.12. Do tmy](#812-do-tmy)
- [](#-1)
- [11.12. V jednom](#1112-v-jednom)
- [](#-2)
- [13.12. Naštěstí očkovaný](#1312-naštěstí-očkovaný)
- [](#-3)
- [15.12. Bílit mě vlastně baví](#1512-bílit-mě-vlastně-baví)
- [16.12. Dlouhej den](#1612-dlouhej-den)
- [17.12. Zpět do vývoje](#1712-zpět-do-vývoje)
- [18.12. Issues](#1812-issues)
- [19.12. Nabíjím!](#1912-nabíjím)
- [20.12. Ninja monster trucky!](#2012-ninja-monster-trucky)
- [21.12. Otráveni pupečníkem?](#2112-otráveni-pupečníkem)
- [22.12 Mít vanu není zlý.](#2212-mít-vanu-není-zlý)
- [23.12. She's on fire!](#2312-shes-on-fire)
- [](#-4)
- [25.12. Vánoční intermezzo](#2512-vánoční-intermezzo)
- [](#-5)
- [27. 12. Rybníky, uši a rodiny](#27-12-rybníky-uši-a-rodiny)
- [28.12. Kamenné zboží možná](#2812-kamenné-zboží-možná)
- [29.12. „Produktivní" den](#2912-produktivní-den)
- [30.12. Další 4 roky?](#3012-další-4-roky)
- [31.12. S Nováčkovic bez pískovny](#3112-s-nováčkovic-bez-pískovny)

### 1.12. Všechlapy ne

Na matraci v obýváku se spalo překvapivě dobře. Asi jsme byli správně unaveni. Hlavně z nás ale opadl stres. Bydleli jsme .

V hezkým bytě. Majitel byl sympoš. Pan pospíšil byl sympoš. Měli jsme výhled. Měli jsme pěknou kuchyň. A bylo tam docela ticho.

Ráno jsme připravili snídani, vyběhli na 136km dojeli do Vysočan a nechali si ujet Hradečan. Přitom jel ze stejný koleje jako vždy. Ale mu stál o nástupiště vedle.

Vyjeli jsme courákem. City elefant byl v podstatě prázdný. Jeli s námi jen dvě paní s dítětem v kočárku. Trochu jsem si dělal srandu, že se jedou podívat na náš dům. Když pak jeli stejným autobusem, přišlo mi to ještě pravděpodobnější. Nakonec po prohlídce se ukázalo, že to tak opravdu bylo.

![image](01_1.jpg)

Prohlídka samotná byla zvláštní. Pán s paní se rozváděli. Paní měla dítě s downovým syndromem. Ani jeden asi neměl moc velký příjem a rekonstrukce která jim moc nešla jim a to mezi ně vrazilo klín.

![image](01_2.jpg)

Všechlapy by asi fungovaly. Ale neoslovily mě. Ani Veru. Šli jsme stopovat do Nymburka abychom stihli Hradečan. Zastavil nám první osobák. Pán, který o vesnici dál rekonstruoval dům. Hodil nás před nádraží. Prostí jsme si okolí, kde jsme koukali na dva domy ale ani Nymburk nám nepřirostl k srdci. Kromě pekárny a kavárny na nádraží. Dokonalé kváskové chleby, výborné kávy a ještě lepší koláče. Hipstři už se stěhovali do Nymburka.

![image](01_3.jpg)

Hradečan byl fak rychlík. Něco málo jsem napsal do Řehoře, vnuknul Verunce nápad, že potřebujeme lavici skládacích židlí jako v kině a než něco rozumnýho našla, byli jsme v Praze. Z Vysočan to Veru vzala vlakem do Čakovic, já šel vyzvednout kluky z porady a šli jsme obědvat do věže. Hermelín s pohankou je divná kombinace.

dostavil prototypy elektronik s V5 procesorem.Po obědě jsemTím začal. trápení s firmwarem. Napřed stagnoval. libusb a práva na debugger. Potom nějaké výchozí hodnoty v RCC a pak CRC. V půl sedmý večer stále nesvítila ani dioda.

Pověsil jsem to na hřebík a šel řešit elektřinu a plyn na Ukrajinské. PRE a PPAS mají úplně opačné přepisy na novou osobu.

S Veru jsme se potkali na Vysočanské a dojeli domů 136. Ještě jsem dal na židle měkčítka, dali jsme si chleba a byl čas jít spát.

### 2.12. Černá hudba, bledé tváře

Verunce byla zima. Ne v posteli, ale v bytě. Termostat byl nastavený na 19°C. Nejchladnější byla podlaha. Cestou ven podle mě byly cukle.

Vera vyjela dřív. Plánovala dojet do Čakovic a pak jet vlakem. Plán jí vyšel, ale vlak jí zradil. Náklaďák prý naboural do mostu a vlak nemohl ze Satalic na Rajskou. Já zvolil next bike. Pracovní rukavice byly na hraně toho, co se dalo přežít. Spíš pod ní. Když jsem kličkoval mezi auty na sjezdu do Vysočan. klouby má prosily o rukavice s beránkem.

Omar na mě nasypal spoustu požadavků. Sám toho ale měl jestě víc. S pythonem by to zvládl rychleji. Já pythonoval generování g5 karet, TQM stromu a dalších věcí.

Verunka se stavila po práci zahrát si KCD. V půlsedmý jsme měli být na Palmovce, kde zpívala Sebranka. Přejeli jsme béčkem do Karlína, dali si kari a rámen, který byl krok vedle.. Veru umí mnohem lepší, a pak přejeli tramvají k Husitskému sboru. Málem jsme přišli pozdě, ale matfyzáci ctí akademickou čtvrthodinku.

![image](02_1.jpg)

Zpívali ještě s jedním sborem. Oba byli dobré. Happy day je ale píseň pro černochy. Holčina byla odvážná a dobrá, ale nebyla černá.

Černý nebyl ani pán v trolejbusu, kterým jsme jeli z Palmovky. Na celý vůz vyhlašoval, jak je fajn, že může koukat na Vinnetoua v HDčka na mobilu. Bylo to otravný i vtipný zároveň. A byl vlastně milej. Pokecali jsme.

###


### 4.12. Kubismus do Vysočan, středověk do Letňan

Ráno jsem měl ambice sportovat. Dřív nebo později budu muset cvičení zařadit. Doufám že dřív. Moje Vo2max kleslo. moje faldy rostly a při výstupu do devátého patra jsem se zadýchával. Tentokrát to ale nevyšlo. Rozhodl jsem se odvézt některé krabice zpět do práce a to se líp dělá dopravou.

![image](04_1.jpg)

Když jsem na Vysočanské doběhl novou tramvaj a procházel skrz ní dopředu, specifický parfém mě praštil do nosu. Petr řekl mi mozek. Otočil jsem se a fakt tam byl. Bylo to fakt rychlý. Rychlejší, než kdybych ho zahlédl.

Po převlečení jsem řešil součástky, obrázky do manuálů a maličko dotazoval TQM strom. S Vláďou jsme šli do věže na Africkou Caracasu s kuskusem a jihočeský oukrop. Po obědě jsem dodělal návody a začal stavět nové CBN. Šlo to úplně na prd. Deska odváděla snad všechno teplo z páječky pryč. Než přišla Verunka, zvládl jsem napájet jen nové nabíjecí čipy, mcu a tranzistory.

Veru měla blbej den. Jít vraždit Kumány by jí mohlo pomoci. Navíc, měl jsem pro ní připravené hrací kostky. Byla z nich nadšená.

Veru hrála a já osazoval. Až do šesti večer. Pak jsme vzali počítač a vyrazili na 136 dom.

![image](04_2.jpg)

Moje srdce a můj jazyk ale toužil po něčem dobrým. Veru vzala počítač domů a já v Penny koupil bramobory na bramboráky. Nerezová pánev sice na indukci nefungovala, ale keramická ano. Verunka mi nastrouhala brambory a já usmažil asi 6 moc dobrých placek. Trochu to zahnalo depresi, která ve mě v tom bytu dřímala. S bramborákem je všechno lepší.

### 5.12. Ty moje dutiny

Franz III Indigový byl stále zaparkovaný na Kolbence. Nechtělo se mi ale městskou a tak jsem si došel pro next bike. Tentokrát před obchodní centrum. Mírným deštěm. Asi nebyl nejlepší den na jízdu na sdíleným kole a fakt, že šála byla jen pár metrů od Franze a ne na mém krku asi pomohl tomu že další dny jsem se cítil na prd. Ale to předbíhám.

Vlastně ne tak moc. Už v poledne se mi ucpávaly dutiny. Vzal jsem si čepici, což trochu pomohlo, ale Miloš se mi trochu posmíval u oběda. Měl jsem totiž čočku, kterou dělala Verunka, jedl jsem ji uvnitř v čepici a neměl k ní uzený, ba ani vajíčko. Hned několik pochybení v jeho očích.

Dál jsem osazoval CBN. Pořád to šlo pomalu a já chtěl, aby po zapnutí nevyletělo do luftu. Odpoledne bylo hotovo a já nahrál storý fw se vstupy místo PWMek. Dioda se rozsvítila. To pro tenhle týden stačilo.

Sbalil jsem věci do Finska a vyrazil na autobus. Doma jsem od Verunky dostal dryják a zalezl pod peřinu. Bylo třeba to nachlazení vyléčit dřív, než by se rozjelo pořádně.

### 6.12. Léčba spánkem

Ne že by to bylo s podivem, ale ráno se Vern probudila s bolehlavem taky. Udělali jsme dryják a samahan a léčbu prokládali prací na bytě.

![image](06_1.jpg)

Přesunuli jsme stůl doprostřed obýváku, přesunuli kusy gauče na jeho původní místo a sešroubovali ho. Podle mě to bylo o dost lepší. Jen ten úzký prostor za gaučem byl úplně k prdu.

![image](06_2.jpg)

Na vaření oběda jsme se necítili. Sjeli jsme autobusem do Globusu a dali si jídlo tam. Pasta pomodovo a Spenátové měšce s bramborem. Oboje dobré. Navíc jsme si dali salát aby jsme se léčili rychleji.

![image](06_3.jpg)

Pak jsme přejeli do tesca pro kalhoty. Ty současný už byly opravdu jen pracovní. Taky jsem koupil bačkory. Byly drahý, ale nechtělo se mi to řešit. Snad vydrží aspoň 10 let.

Zpátky doma jsme udelali další čaj a vlezli do postele. Jen co se setmělo usnuli jsme. Asi tak v šest hodin.

### 7.12. Všechno nutné jsme zvládli

Spali jsme skoro 12 hodin. Tělo si o to asi řeklo. Ne že bychom byli vyléčení, ale cítil jsem, že mám nad nemocí navrch.

Pro velký úspěch jsem opět vyrazil do Tesca. Tentokrát pro jablka na štrůdl a sojový granulát do těstovin. A pár dalších věcí samozřejmě.

![image](07_1.jpg)

Upéct štrůdl jsme zvládli. Uvařit těstoviny taky. Dokonce jsem pověsil poličku. A oholil si hlavu. Ale jinak jsme byli utopení v páté řadě přátel. A pak rozkoukali šestou.

![image](07_2.jpg)

Ale byli jsme přeci nemocní. Bylo třeba odpočívat.


### 8.12. Do tmy

Měl jsem blbě nastavený budík. To se nevyplácí, když člověk potřebuje chytit letadlo. Naštěstí letělo v 10:20 a já svůj budík v 6:27 odložil jen jednou. Takže jsem stihl posnídat se ženou, která byla moc hodná a pomohla mi s celým ranním procesem.

Z Letňan je to na letiště hodina. V metru jsem vytáhl Řehoře a načrtl nějakou osu posledních dní. Od Ostravy jsem totiž nenapsal ani čárku.

Na letišti jsem byl první. Napsal jsem Tomovi a otočil se v Bille pro pečivo a žvýkačky. Potkali jsme se u odbavení. Svoje oblečení jsem přihodil do kufru plného elektronik a poslal jsem ho do útrob letiště výměnou za palubenku.

![image](08_1.jpg)


Vůbec mi nezkoumali batoh. To byl nezvyk. Ušetřil jsem tak pár minut času. Ale byly mi k prdu. Naše letadlo totiž odložili. Napřed o hodinu a pak skoro o dvě. Nakonec sehnali jiný. Borůvkový džus ale mělo. Půjčil jsem Tomovi polštářek a sám šel programovat testy v CBN kódu.

![image](08_2.jpg)

Při přistání už bylo šero. Než jsme se dostali z letiště ven, byla tma. Měli jsme půjčenou kin Ceed a Toník na's odvezl do skladu, kde jsme potkali Lea a kluky. Kol tam byl randál. Na stole byl chaos a všude jinde taky. Ale makali a vypadalo to schopně.

Nechali jsme jim elektroniky a jeli se ubytovat. Tentokrát na kopec, kousek od vodní věže. Instrukce byly jasný, byt zbytečně velkej a Lidl pořád otevřenej. Nakoupili jsme, udělali něco málo na laptopech a šli se uložit do svých pokojů.

![image](08_3.jpg)

### 

![image](09_1.jpg)

### 11.12. V jednom

Ráno bylo jasný, že Tomík pracovat nebude. Ráno zněl jako že ho stihne tubera. Prý se probudil zpocený a cítil je naprd. Ale odvezl mě do skladu, kde na mě čekala hromada práce.

Dva boxy k vyčištění a sestavení a oživování kol. Celý den jsem se nezastavil. Ale udelali jsme toho hodně. Elias je suverénně nejchytřejší ze všech. U Hasana těžko říct. Jeho absence umění angličtiny skryla většinu jeho osobnosti. Určitě ale byl vtipnej. A určitě muslim. V Leově pokoji se klaněl k Mecce.

![image](11_1.jpg)

Po pátý mě Elias hodil domů. Vyběhl jsem trochu ve spěchu a nechal ve skladu nabíječku. Během sledování prvního dílu nové řady Stranger Things notebook umřel. Telefon hned nato. Do bazénu jsem předtím nešel, protože bylo pozdě, ale na procházku ještě čas zbýval.

Šel jsem k jezeru. Byla docela zima. Ale mraky konečné odcházely. Pochopitelně. Letěly do Čech, kam jsme další den meli letět taky.

Zpátky na bytě jsem poklidil, pustil myčku a na bedně si pustil MKBHD na pozadí a zapsal, co se v posledních dnech stalo.

###

![image](12_1.jpg)
![image](12_2.jpg)
![image](12_3.jpg)

### 13.12. Naštěstí očkovaný

Spal jsem naprd. Ale spal jsem a myslím, že mému léčení to hodně pomohlo. Verunka mi přinesla víc dryjáku, Čaj, další polévku, grep a v poledne dokonce knedlíčky.

Dokoukal jsem čtvrtý díl Strange Things. Byla to píčovina. Zdříml jsem si a pak se pustil do čtení.

Zpěv drozda je skvělá kniha. Možná, že mi je tak blízká, protože hlavní hrdina v ní si píše deník a čte. Dvě věci, který na Řehořovi dělám taky.

Finsko zadalo působit jako nějaký nedobrý sen. Nemoc mi předchozí den zahalila podobnou mlhou jako počasí Prahu. Vlastně bylo fajn že bylo hnusně.

![image](13_1.jpg)

Chtěl jsem jít obejmout Verunku. Ale nechtel jsem jí nakazit. Co když jsem měl nějaký černý kašel, před kterým mě chránil. očkování, které ona neměla.

![image](13_2.jpg)

###

![image](14_1.jpg)

### 15.12. Bílit mě vlastně baví

Podle Garminu spánek dobrej. Podle mě taky. Celou noc jsem spal jak zabitej, vzbudil jsem se sám a nezíral jsem. Vygooglil jsem, jak moc za to mohl ibalgin. Internet se shodoval na tom, že ipobrufem snižuje stres a dle garminu byl ten můj neobyčejně nízko.

Vyléčený jsem ale nebyl. Pořád jsem cítil mírnou dušnost. Obzvlášť po snídani, když mě Verunka stiskla v objetí, protože byla, nedomazlená.

I tak jsem ale ctil, že je třeba něco dělat. Do obýváku jsem přesunul díly na sestavení postele. Došlo mi ale, že mi překáží topení, takže jsem ho přesunul pod okno v kuchyni a sundal lyžiny, na kterých viselo. Blbý bylo, že stěna za topením byla hnusná.

![image](15_1.jpg)

Začal jsem tedy tmelit a balit. A když už jsem bilil, dojel jsem stěnu, kterou Veru začala, když jsem byl pryč. Opravit to po ní bylo asi težší, než to nabílit celý správné. Ale chtěla mě překvapit a potěšit a to gesto bylo moc milý.

![image](15_2.jpg)

### 16.12. Dlouhej den

Tohle úterý rozhodně bylo , protože začalo v půl třetí ráno. A ta ne moc pěkně. Verunka šla v noci na záchod, přišly na ní mrákoty, zakřičela na mě a selde s sebou na zem. Při tom pádu se praštila do hlavy o skříňku a když jsem za ní doběhl, nedařilo se mi jí probrat.

Panika! Otřes mozku? Co dělat?

Plácal jsem jí po tváři a po chvili trochu přišla k sobě. Řekla, že potřebuje spát a svezla se na zem.

155\. Nebylo zbytí. Řekli ať jí zkusím držet při vědomí než přijedou.

To trvalo tak 20 minut. Během těch přišla k vědomí víc a přesunuli jsme se do postele. Se záchranáři se bavila už docela věcně, ale byla bílá jak stěna. Vzali jí na vozítka a odvezli dolů do sanitky. Tam ji vyšetřovali dalších asi 20 minut a pak odjeli s ní uvnitř. Že mám počkat, že mi Veru dá sama vědět.

![image](16_1.jpg)

No. šel jsem si zpátky lehnout a asi hodinu se neklidně převracel, než jsem zalomil. Někdy po sedmý mě vzbudil telefon. Verunku ve skutečnosti převezli do Vinohradský místo na Bulovku, chtěla boty oblečení a někoho, kdo by jí doprovodil domů. Všechno bych měl zvládnout. Nacpal jsem to do batohu a sedl na trolejbus a pak na tramvaj.

Před nemocnicí moje taška s nápisem o vyhynutí dinosaurů pobavila nějakou ma pěknou holku. Ta moje proti ní vypadala dost jetě. Vlasy rozcuchaný, kruhy pod očima, ale úsměv. Nic prý nenašli. Prostě měla nízký tlak.

Stavili jsme se v Lidlu a dojeli domů. Tam jsme oba zamířili do postele dospat ztrátu.

![image](16_2.jpg)

Odpoledne jsem se pustil do montování postele v obýváku. Veru mi chtěla pomoct, ale po chvíli strkání špuntíků do roštu na ní přišla slabost, takže sišla radši lehnout. Šlo to i v jednom a někdy v 7 jsem měl hotovo.

![image](16_3.jpg)

V osm jsme si pustili Matrix. Je to nestárnoucí kvalita. Veru to hodně zaujalo.

![image](16_4.jpg)

### 17.12. Zpět do vývoje

Ráno jsem v půl sedmé začal jógou. Protažený jsem si namazal chleba a k snídani si pustil Matta Diella. Hejtoval trend barevných lahví na vodu. Američani totiž z dobré věci udelali konsumerní boj o pochytání všech. Dolů jsem jel autobusem a z Vysočanský pěšky.

Vláda už byl v kanclu. Pomalu mě uváděl do toho, co všechno jsem za týden a půl absence minul. Bylo toho dost. Nikdo nestíhal nic. Nevypadalo to, že bychom si mohli dovolit mít vánoce.

Jako první jsem se pustil do oprav neduhů na novém prototypu HLP. Vlastně byl jen otočený driver motoru na zamykání. Nahrání nové binatky byl ale problém . Debugger zůstal doma. Rozchodil jsem ale ten z nuclea. A použil ho i při rozcházení kódu v CBN04a.

Napsat si testy bylo fajn. Rád bych napsal, půl práce hotový, ale realita byla složitější. Hardware prostě není stejnej jako simulace ať se člověk snaží, jak se snaží. Z ila mi přišel ACK, ale pak se zasekly hodiny na přesné vteřinu. Zabrousil jsem do Clock stretching, což BQ čip umí, ale nakonec za to mohl i2c driver. Respektive NVIC.

Měl v commonu špatnou adresu pro F0 procesory. 4 roky. Nechápal jsem, jak to bylo možný. Bez NVICu nefunguje v podstatě nic. Ke konci dne jsem ale četl identity registr. Úspěch!

### 18.12. Issues

Zaspal jsem. Dal jsem si dva perníky k snídani a vyrazil do sklepa pro kolo. Jet do Vysočan na Franzovi bylo zábavnější než na nextbiku. Cestou mě potěšil policajt na přechodu, který mě pozdravil první. Asi cenil, že jsem měl žlutou helmu, bundu, rukavice svítil jsem a jel po cyklopásu. Byla totiž mlha.

V práci jsem si dal sprchu. V zimě konečně začala téct ledová. Pak jsem si uvařil zelený čaj a vrhl se do debugu spálených CBN. Měl jsem podezření, že měření proudu je nějaké marné. Zapojil jsem si proudový bypass a zjistil, že tomu tak není. INA měřila proud ukázkově.

![image](18_1.jpg)

S Áďou, Vláďou a DJem jsme vyrazili do Radegastovny. Vega totiž ve všech restauracích byl jen smažákprávě v Radkovně. I s polévkou a nepivem jsem tam nechal skoro 3 kila. Smažáku bylo hodně. Ale bylo to fakt dost peněz.

Řešení starých CBN nepřišlo. vrátil jsem se tedy k novému prototypu. Simulaci čtení identity registru jsem měl hotovou, bylo třeba jí vyzkoušet v reálu.

Narazil jsem. Špatná adresa NVICu mě zarazila na pár hodin. Ale nakonec jsem vyčetl 0x08. Úspěch!

Jízda nahoru je jiný kafe. 79 výškových metrů nezní jako moc. Vlastně je to míň než jsem jezdil do Vršovic. Tam to bylo 100. 2x denně. Jenže vlak byl moc lákavej a tak jsem 10 přejezdů přes Vinohrady dal málokdy. 136 mi kolo nesveze.

S Veru jsme večer založili repozitář na domácí issues. Pustila se do toho ve velkým. Možná byla chyba dát jí do ruky tak mocnej nástroj.


### 19.12. Nabíjím!

Na odemykání dveří ve sklepě budu muset vymyslet lepší postup. Zabít několik minut ve sklepě je kontraproduktivní. Zato jízda mě začínala bavit. Testoval jsem rukavice. Prstovky na levé, palčáky vpravo. Po dvaceti minutách bylo jasný, že palčáky.

Veru šla na krev, sono a pro holtery. Měla z ní být úplná sedmá z devíti. Já pokračoval ve zprovozňování CBN04a. Po asi devíti hodinách, obědě u Hubatků s Vláďou, Ivanem, Ríšou a Magdou a medovníku ke kávu jsem nabíjel. Byl to proof of concept. Ale fungovalo to!

![image](19_1.jpg)

Taky jsem nám vytiskl jmenovky do schránky a na dveře. Když jsem dojel do.mu, zažil jsem mírnou deziluzi, protože z okýnka na schránku vypadávaly. Ale s Verunkou jsme je společně přilepili oboustrankou. Vypadalo to opravdu pěkně.

![image](19_2.jpg)

### 20.12. Ninja monster trucky!

Ráno jsem přemýšlel nad běháním. Verunka nad bazénem. Tak jsme šli na bazén. Ne že by Veru byla taková furie. Spíš se mi nechtělo běhat a jogurt s vločkami zněl líp než mučení se na dráze. A na ten bazén jsem byl zvědavej.

Na to, že to má být třetí nejnavštěvovanější bazén v republice byl docela prázdný. Bylo v něm asi 7 lidí. Někdo asi ohnul statistiku. Pro nás tím lepším směrem. Vern se bublala a já plaval. Pak jsme se oba masíroval: proudem vody, který nás naklepal jak řízky.

Doma jsme se otočili pro krátké garnýže, dali prát pračku, mýt myčku, vysávat Arnošta a doběhli autobus z Fryčovické. Jel přes Kbely. Bakovská mi přinesla nostalgii. Poslal jsem video ze zastávky Evě.

Z Čerňáku jsme došli do ikei. Pozadu, kolem paneláku s obřím nafukovacím santou a dinosaurem. Bizár. Na reklamacích jsme vrátili krátké tyče a šli na vege koule. Verunku opět překvapilo, že nože v ikei jsou magnetické. Sepsali jsme pohledy Jane, Stephenovi a Ghadě a dopili kávu.

![image](20_1.jpg)

U záclon na Verunku přišlo mdlo. Přišla za ní paní prodavačka, zda nepotřebuje 112 nebo aspoň hroznový cukr. Byla milá. Její tip na čínskou medicínu mě moc nepřesvedál, ale když jsem se ptal na odstřižky záclon, cenila náš přístup k čalounění.

Nakoupili jsme garnýže, sáčky pro tátu, láhev pro mámu, žárovky, dvě skleněné krabičky a papuče pro návštěvy. Zpátky nás vezl Ikea bus, metro a 136.

Vlastně bych ale přeskočil to, proč se dnešek jmenuje, tak jak se jmenuje. Dětský koutek v ikei promítal ČTD. Dávaliúplně debilní animovanou show, kde monster trucky sháněly citríny, papričky a obří nudli z nudlopádu a používali schopnost, změnit se ve vysavač. Bylo to fakt zlý. Alpha generace to nebude mít lehký.

![image](20_2.jpg)

Večer mi do Alzaboxu přišla nová pánev. Na cestě zpátky jsem u popelnice potkal vyhozený plastový stromeček. Nikdy bych takovou blbost nekoupil, ale zadarmo s vánoci na krku mi to přišlo vtipný. Vzal jsem ho domů.

### 21.12. Otráveni pupečníkem?

![image](21_1.jpg)

Ráno Veru udělala bezva snídani. Řepovou pomazánka, káva v Chemexu a čaj z Asijského pupečníku. Zpětně vzato, možná že ten čaj, nebo jeho kombinace s kávou, bylo to, proč nám oběma bylo celý den mdle.

Druhá Kala nám z toho nepomohla. Veru jí udělala, když jsem smažil lívance na své nové pánvi. Začala ona, ale kvůli jejímu molu jsem to přebral. Taky mi to moc neslo. Stýskalo se mi po plynu.

Bramboráky mi šly snad ještě hůř. Až po asi třetím kusu jsem objeví, že ten ideální bod je někde mezi stupněm 11 a 12, ale není to 11. Dost tepla na to, aby olej bez jídla pomalu tmavnul, ale s testem ne.

Pokládali jsme různé otázky chatu gpt a gemini. Přišlo mi, že obě ty technologie jdou do háje. Kvůli regulaci. Venku bylo mlhavé a pošmurno, ale byla po třetí a my potřebovali trochu čerstvého vzduchu a tak jsme vyrazili do Letňanského lesoparku.

Keřem na poli dalo by se říct. Nejzajímavější tam byl. Prolézačka ve tvaru letadla.

![image](21_2.jpg)

V polovině cesty zpatky jsme se rozdělili. Veru vzala bus, já to došel. Vyšlo to nastejno. Doma jsme povečeřeli polévku a koukli na předposlední Pluribus.

Vlastně jsem ještě navrtával garnýže, ale selhal jsem, protože makita překlad nezvládla vyvrtat.

### 22.12 Mít vanu není zlý.

Ráno Verunka vyrazila vrátit Holtery. Já si vzal do postele deník a snažil se napsat něco málo z posledních dní. Začala zima a s ní zimní prázdniny. Byl čas dát věci do pořádku.

Ne že bych poslední měsíc dělal cokoliv jiného. Otevřel jsem issues, dal prát povlečení a dal se do věšení garnýže. Našel jsem totiž osmičkové hmoždinky a veril jsem že osmičkovou díru dostatečné délky vyvrtám.

![image](22_1.jpg)

Když se Veru vrátila, pomohla mi navěsit záclony a závěsy. U stěny byla mezera. Bylo to naprd, ale lepší než bez závěsů. Dali jsme si na oslavu lasagně. Nebo k obědu, záleží na úhlu pohledu.

A pak společnou koupel. Ten rantl za vanou je prakticky. Daj se na něm dělat věci. Snad koupelnový dveře izolují hluk aspoň trochu.

Na čtvrtou jsme vyrazili do Lidlu na předvánoční nákup. Brambory měli levné, ale zavařená zelenina do salátu úplně chyběla. Pro Petra jsme vzali oříšky, na smažení 2 celery, něco na pití a nechali tam nekřesťansky moc peněz. Rostla ve mně potřeba jíst celý leden čočku abychom trochu ušetřili.

Nákup jsme donesli domů a vyrazili do Vršovic. Přes Vysočany, kde jsme ve Fénixu koupili známky na poklady a tkaničky do mých bot. Jeli jsme za Fikrovými. Pozvali nás na cukroví a svařák. Byla to moc milá návštěva. Sára nás u vlaku vyzvedla s horou a knírkem. Jarda připravil bezva humus a domácí Baylies. Povídali jsme si asi do půl jedenácté a na hlavák se vraceli es devítkou s jistou dávkou nostalgie.

![image](22_2.jpg)

### 23.12. She's on fire!

Po probuzení jsem zamumlal něco ve smyslu „dal bych si míchaný vajíčka" a na chvilku zas usnul. Když jsem pak došel do kuchyně, Verunka už z pánve sundavala krásné připravená vajíčka na talířky s nakrájeným chlebem. Udělala je opravdu moc dobře a na nové pánvi vůbec nic nepřipálila.

Bylo třeba poklidit, připravit oběd, dokoupit věci v Tescu, dát pohledy do schránky a vyzvednout mámu na zastávce. Dát byt do pucu šlo docela rychle, myčka je kamarád. Sehrán a před obchoďákem byla zrádná. Na zastávce lepší.

![image](23_1.jpg)

Máma přijela brzo, z obchodu jsem se pro ní musel vracet na zastávku a pak v Tescu poslouchat, jak těžký batoh má.

K obědu Verunka udělala čočkové kari s cizrnou. Plánovala i hlívovou polévku, ale nějak se ji povedlo zapálit olej v hrnci a způsobit paniku. Oheň jsem uhasil utěrkou, ale ohořet stihl polep na dvířkách linky a černý dým zabavil digestoř a zaplnil byt. Když jsme se ho snažili vyvětrat, dorazil Petr. Vyzvedl jsem na zastávce i jeho a společně jsme poobědvali. Všem moc chutnalo. Veru je výborná kuchařka... až na ten požár teda.

![image](23_2.jpg)

Pak jsme vyrazili do Betlémské kaple na výstavu Betlémů. 140 korun za hlavu byl podle mě přepal, ale mamka to tam ma ráda a Verunka byla příjemně překvapená. Taky si pustila 4 kuličky do kuličkopádu.

Další položka na pořadu dne byla světýlka ve Žlutých lázních. Dva roky zpátky jsme dojeli na Smíchov čtyři a dvacátého, což bylo na prd, protože na Štědrý den byla světýlka vypnuta! Tentokrát jsme se podívali na otevírací dobu a šli najisto. Opět na Lihovar, protože kdo by platil za rozsvícený světla. Byl jsem názoru, že z opačné strany stejně vypadají lépe. Modely ikonických budov z různých evropských měst se odrážely ve Vltavě a vypadalo to opravdu pěkné.

![image](23_3.jpg)

Petr se od nás odpojil a my s mamkou jsme se vrátili do Letňan. V menším hrnci jsme uvařili paletku. Trochu jsem jí uspíšil a některé kusy houby byly tvrdé. K jídlu jsme si promítli stovky Bobrů. Netradiční, ale totálně vánoční film.

###

![image](24_1.jpg)
![image](24_2.jpg)

### 25.12. Vánoční intermezzo

Máma měla budík na sedmou. Vstali jsme s ní a připravili fantastickou snídani jen aby řekla , že snídat nebude. Napakoval Jsem jí aspoň salát s řízky a marmeládu která jí chutnala jsem jí natajňačku strčil do batohu. Pak dostala minci a instrukce Jak si v automatu koupit lístek.

Zvládla to a my si mohli jít znovu lehnout.

Pražská část Vánoc tak byla za námi. Příjezd do Ostravy Verunka posunula na šek a dvacátého, což nám dalo volný den.

Pěkný den dokonce. Sbalili jsme zbytek řízků, salátu a vyrazili do Vysočan na vlak. Cíl znel Poděbrady. Prameny, kolonáda a výhled na řeku s kafem z kavárny s pekárnou.

![image](25_1.jpg)

Prameny byly zavřený, kolonáda rozkopaná a kavárna zavřena! Řeka naštěstí své koryto nezměnila a hrádek Jiřího z Kunštátu se nad ní stále čnil. Jazyková přípravka Karlovy Univerzity v něm také stále sídlila. Pustili jsme si „Mám jizvu na rtu" od Nohavicy z poesiomatu.

![image](25_2.jpg)

I to kafe jsme si dali. Snad v jediném otevřeném podniku, který lidi dovnitř lákal reproduktorem, vyhrávajícím filmové melodie.

Kafe měli dobrý. Cheesecake obstojnej. Vlak frnknul, takže jsme tam seděli až do stmívání. Což zní jako dlouho, ale stmívalo se před čtvrtou, takže jsme tak akorát dopili a šli na nádraží.

Asi to nebyl nejlepší výlet, ale příjemné intermezzo ano.

Doma jsem se pustil do stavění postele. Verunka do KCDčka. Když bylo třeba bojovat, prohodili jsme si role a tak jsme od lapků osvobodili pana Ptáčka a měli kde spát. Spolupráce!

![image](25_3.jpg)

### 

![image](26_1.jpg)

### 27. 12. Rybníky, uši a rodiny

Hodně jsem se budil. Asi mi bylo horko. A taky jsem v sobě měl spoustu cukru. Když jsme složili gauč, vytáhla Veru toastovač a k snídani jsme do toastového chlebu zapekli sýr.

Verunka naplánovala procházku se spolužákem z gymplu a s bráchou. K Ostravským rybníkům. Asi abych se nenudil. Ve skutečnosti to mělo jiný důvod, který jsem se dozvěděl později. Respektive už jsem ho asi zaslechl, ale neznaje osobu, neměl jsem kam informaci uložit.

Lukáš nás vyzvedl Rapidem a vyjeli jsme pár kilometrů proti směru koleji do centra. K Odře. Byli jsme tam první a moje dětská mysl se šla houpat na houpačku U břehu. Bylo to zábavný a Veru se přidala.

Kryštof měl přijet s přítelkyní, ale postihla ji nějaká chřipka.Pusobil vesele a mile a hned jsme se dali do řeči a vyrazili na procházku. Byl to VUŤÁK z FEKTU. Dokonce z pole. Navrhoval testy při návrhu ASICů pro Swatch. Hrál si s vojáčky a přišlo mi, že mezi lidi moc nechodí.

Mělo to důvod. Poškodil si sluch hraním na bicí. Kytaru, kterou má Verunka doma jí půjčil on. Prý přemýšlel, že se odstěhuje někam do hor, protože hluky města mu způsobovaly bolesti, ale pomalu se to prý lepšilo.

Prošli jsme lesem, přes potok, louku, kolem solitérů se jmelím a k vypuštěným rybníkům. Verunce začínala být zima I přes ohřev rukou Lukášovou vyhřívací power bankou. Přešli jsme rybník po dně a začali se vracet. Kryštof mluvil o plánu koupit byt v Brně. Řekl něco jako 9 milionů. 9 milionů v Brně. Se úplně posral, přišlo mi. Swatch asi plat! dobře. Jeho táta ma taky půjčil Laurin&Klement superba. Asi se neměl zle. Ale co.. my jsme se měli taky pěkně. Mohli jsme si třeba dovolit pizzu v Alexandrii.

Což zmiňuju proto, že přesně tam jsme si dali pozdní oběd po tůře. Diskutovali jsme o knihách a filmech.Star Wars a Pánovi Prstenů. Na čtvrtou jsme ale měli být u Borků.

![image](27_1.jpg)

Dojedli jsme, rozloučili jsme se a vydali se slavit s rodinou.

Bylo tam lidi jak psů. A pes jeden a taky kocour. Anet přijela s Tomem z Karlových Varů. To byla opravdu dálka. Vypadali spolu spoke. Jejich házení kuliček z dálky do pusy a obce se jedním cukrovím mi přišla trochu podivná, ale když se mají rádi..

Hynek s Jirkou byli opet humorné dno, obzvlášť po vypití několika drinků. Her jsme hráli hned několik. Opět třeba Máme rádi Česko. Borkovi proti Ondráčkům. Bylo to tak těsný, že si nepamatuju, kdo vlastně vyhrál.

![image](27_2.jpg)

Zvládli jsme ješte Dixit a nějaký tunely. Těch jsem se neučastnil a radši si povídal se Zdenkou. K babičce jsme se vraceli někdy před jednou.

### 28.12. Kamenné zboží možná

V 10:20 nám jel vlak. Po deváté jsme vstali, já odobalil peřiny a složil gauč a Verunka sbalila dárky. S babičkou jsme posnídali toasty ze zbytků pečiva a sýru a před desátou pro nás přijel Hynek a hodil nás na nádraží.
![image](28_1.jpg)

Verunka to nazvala Hynkování. Téměř chorobná potřeba všechno vyřešit. Důvod proč Jana není schopná udělat cokoliv sama. Nejen Jana. Markét taky. Jenže už od mala. Průser, kterej nikdo nevěděl jak vyřešit. Hynkování asi nebyl 100% důvod jejich potíží, ale byl primární.

V ECčku nás paní pustila abychom si mohli mohli sednout vedle sebe. Veru si četla návod horkovzdušné trouby. Trocha jsem jí rozesmutnil, když jsem podotkl, že je to krabice plná teflonu a že z ní nechci jíst.

Jeden z důvodů, proč nemám rád dárky. Nejen že jsou to věci . Jsou to věci, který nechci používat. Naše trouba má horkovzduch. Air fryer s teflonem prostě nedává smysl Jestli to ve mě něco způsobilo, tak potichu zbavit se rýžovaru.

V Kolíně jsme měli pět a dvacet minut. V kavárně na nádraží jsme si dali americano a kapučíno a pak skočili na es dvojku. Ta jela dlouhých 40 minut, ale 12 z toho jsme prostáli v Nymburce. Kamenné zboží nás příjemně překvapilo. Lidé na zastávce byli milí a vtipní, náves byla pohledná a z vlaku to opravdu bylo, co by kamenem dohodil. No pun intended. I makléř byl fajn. Nechal nás vylézt na půdu staré kovárny ve které byla tmavá, ale obstojná dílna. Dům samotný byl maličký, ale docela chytře řešený. A hlavně okamžitě použitelný. Zateplený a vlastně moc milý. Zahrada veliká. Skoro patnáct set metrů. Jen na půdu doma jsme se nedostali, protože nebyl klíč. Makléř nám dal prospekt se záplavovou mapou, informacemi z katastru a dalšími důležitými informacemi.

![image](28_2.jpg)

Ve vlaku zpátky jsem nad tím seriózně uvažoval. Šlo by to. Šest milionů. Jenže v Letňanech jsem začínal být doma. A jel jsem tam spíš načerpat informace než jet nakupovat. Ale šlo by to.

Místo 136 přijela 195. Svezli jsme se na opačnou stranu sídliště a dosti to pěšky. Doma Veru udělala knedlíčky v napařováku a pustili jsme si poslední Pluribus. Nic moc nového nepřinesl. Na konci cliffhanger. Pochopitelně.

![image](28_3.jpg)

Na velký počítač jsem nainstaloval FreeCad a zkusit si nakreslit dlaždice do metra. Deskovky co se Veru libila, ale nešla koupit. Před spaním jsme jeste-zvládli díl Stranger Things. Začínalo to být opravdu debilní. Ale byl to konec seriálu... už bylo třeba to dokoukat.

### 29.12. „Produktivní" den

Zdál se mi bezva sen. Jezdil jsem na Franzoví III po Jindřichově Hradci a zrovna jel dole v parku přes Nežárku, když jsem si uvědomil, že mi Vítek říkal, ať tam nejezdím, že tam chybí jedno zábradlí. Opravdu chybělo. Vykolejilo mě to tolik, že jsem sjel dolů, ale zvládl jsem se rukama chytit kraje mostu, nohama chytit kdo a doručkovat nakonec. Tam byli děcka a říkali, že řeka je dost hluboká, a Že je zábava skákat z mostu do vody. Zkusil jsem to a měli pravdu. Po chvíli pro mě přiletěl vrtulník se záchranáři. Asi ho poslala Veru, protože jsem nepřijel domů. Záchranáři ale byli v pohodě, a taky s námi šli skákat do řeky.

Probudil jsem se až za deset deset. Podruhé toho dne. Předtím kvůli těžké hlavě ohledně domu v Kamenném Zboží. Fakt jsem uvažoval, že ho koupím. I když jsem řekl že spíš ne.

Den nabral extrémně pomalé tempo. Z postele jsme se po dospělém hraní si dostali po jedenácté. Pro suroviny na snídani jsem šel do lidu před dvanáctou a tortilly s vajíčky jsme dojedli v jednu. Potom jsem zadělal na jogurt a trochu jsme se nepohodli ohledně víček na sklenice. Původní systém mi přišel lepší.

Zbytek dne byl ještě línější. „Vařili jsme namazaný chleby, četli koukali na Stranger Things a hráli KCD.

### 30.12. Další 4 roky?

Kvůli KCD jsme měli v ložnici reproduktory. Ráno jsme si tak k pomalému vstávání pustili hudbu. Zpíval jsem k tomu záměrně falešné. Bylo to komický.

Nemel jsem v plánu nic kromě dopisování deníku a možná bruslení v rámci týdne sportu. V prosinci chybělo dopsat 15 dní. V listopadu 6 . V říjnu 1 . V září překvapivě nic ale srpen byl děravý.

Po poledni jsem si ale uvědomil, že je ideální čas na výměnu baterie v iPhonu. Během všedních dní jsem se k tomu nebyl s to dostat a tak jsem zavolal do obchodu na tečné a po pověšení prádla tam vyrazil.

Z Vršek bych tam byl rychleji. Takhle to byl docela výlet. Ale většina servisů chtěla za výměnu asi dva a půl tisíce a tenhle pán patnáct set. To za chvíli jízdy metrem stalo. Byl to milej ukrajinec a na zdi mel čvatem uznaný vysokoškolský titul z kyjevského FELL. Asi půl hodiny jsem seděl na gauči a pak mi přines mobil, který si stěžoval, že nemá oficiální příslušenství, jinak byl ok.

Když jsem byl v tom, donesl jsem ještě JBL sluchátka do alzaboxu k reklamaci. Pravý už jen šeptalo.

Verunka pekla linecké cukroví a připravovala se na Silvestr U nás. Vypadalo a chutnalo to všechno moc dobře.

![image](30_1.jpg)
\
### 31.12. S Nováčkovic bez pískovny

Verunka na slavení konce roku připravila zeleninový koláč podle Pickup limes. Vypadal fantasticky, ale prý to bylo naposledy, kdy ho dělala. Nedivil jsem se. Naškrábat zeleninu na proužky a naskládat je do spirály musel být intenzivní oser. Ale vypadal fantasticky.

Ani nevím proč. Možná, že kvůli tomu, že Páťu ve Vršovicích bavilo hrát na klávesy, rozebral jsem Lukášovo piáno a rozhodl se opravit rozbitý konektor. Šroubů, pásek a prachu v něm bylo požehnaně, ale problém samotný byl primitivní. Prostě se Z FRY utrhla měď na které konektor držel. Odkryl jsem velký kus mědi vedle a připájel konektor pořádnou kapicí cínu.

Pomohlo to! A po sešroubování mi zbyly jen dva šroubky! Poslal jsem video Lukášovi, který ze mě měl srandu. Slovokapice prý neznal. Ono totiž asi neexistuje.

Nováčkovic nakonec ohlásili příjezd na pátou. Veru dělala pečený, obalovaný květák a já vrtal a věšel poličky. To nás oba vyhladovělo, takže květák s bramoverm jsme zblajzli před jejich příjezdem.

![image](31_1.jpg)

Vyzvedl jsem je dole a do výtahu jsme se vešli všichni i s kočárem. Přivezli tuňákovou pomazánku. My měli řepovou a tak jsme společně mazali jednohubky a pili tradičního Bránu. Páťa byl zvědavej, ale moc hodnej.

Kecali jsme jsme, jedli pili a čas utíkal. Na Páťu nakonec přišla únava a Filip ho uložil. Usnul skoro hned. My rozložili výbušná koťátka a hráli až do půlnoci.

![image](31_2.jpg)

Ohňostroje od nás byly vidět moc pěkně. A nebyly moc hlučný. Ideál. Páťa na ně vstal a příští usnutí už si nechal na doma. Byli bychom Nováčkovic ubytovali, ale chtěli dam. A po velké silnici to měli 12 minut.

Asi by se slušelo tu zhodnotit uplynulý rok, ale nemá smysl zacházet do detailů. Byl fantastickej. Díky mojí ženě, díky mým kamarádům, díky mý práci a díky tomu kusu světa, do kterýho jsem se narodil.

2025 nasadil vysokou laťku.

[>> Leden](2026_january.md)

