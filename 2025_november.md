[<< Říjen](2025_october.md)<br>

## [Listopad](2025.md)  


- [1.11. Všichni svatí stojí při Tomášovi a Terce](#111-všichni-svatí-stojí-při-tomášovi-a-terce)
- [2.11. Další kostel!](#211-další-kostel)
- [](#)
- [4.11. 64 gb ram](#411-64-gb-ram)
- [](#-1)
- [6.11. Židle zdarma](#611-židle-zdarma)
- [7.11. V Ostravě co pět dní](#711-v-ostravě-co-pět-dní)
- [8.11. Na to, že mu táhne na 70 vypadá dobře](#811-na-to-že-mu-táhne-na-70-vypadá-dobře)
- [9.11. Unavený](#911-unavený)
- [12.11. Minulost a budoucnost](#1211-minulost-a-budoucnost)
- [](#-2)


### 1.11. Všichni svatí stojí při Tomášovi a Terce

Moc se nám vstávat nechtělo. Koupelna byla až v pokoji kde spala Máca a Adél. Nakonec jsme sprchu odložili až na po snídani a seběhli dolů do jídelny na bufet<br>
Nějak jsme se dostali k diskusi o gauči. Adel si totiž do své Vršovické garsonky koupila rohovou pohovku. Verunka proti našemu gauči docela brojila. Jarda se Sárou ho zase chtěli k sobě na pozemek. Nic konkrétního jsme nevymysleli. Akorát jsem si uvědomil, že ho mám fakt rád.<br>
Do půl jedenácté jsme se vysprchovali, oblékli a nadepsali obálku. Ondra se k nám připojil s darem. any jsme spolu jeli autem. S mee milým pánem, který pomáhal převážet hosty. Do jeho Chevroletu se nás vešlo sedm. My s Verunkou jsme seděli vzadu v prostoru v kufru. Naše kratší nohy nám to dovolily.<br>
Ve Stěbořících jsme byli asi hodinu před obřadem. Přímo pod kostelem byla moc milá kavárna s připraveným občerstvením. Seděli jsme u stolu s Adél, Mácou a Ondrou a ke kávě jedli perníčky a chlebíčky. Paní Suchomelová si s námi přišla povídat a od další moc milé paní jsme dostali myrtu.<br>
Venku bylo nádherné. Ten dokonale barevný podzim, asi patnáct stupňů a mraky odešly. Říkal to i farář v úvodní řeči, po tom co jsme se všichni usadili v malém, ale hezky upraveném kostele. Jeho přednes byl Veselý, dokonce vtipný a i když velmi církevní, vypůjčil si analogii i z nějaké zřejmě řecké mytologie. Příběh o štěstí ukrytém v nitru byl moc milý.<br>
Tomášova sestra zazpívala z balkánu úvodní píseň. Opravdu moc pěkné. Zpívalo se vlastně opravdu hodně. A taky se hodně slibovalo a přísahalo. Třeba plození dětí.<br>
Po obřadu jsme se venku fotili. Různé skupiny. Byl jsem Členem asi dvou. Většina jich ale byla různá variace rodiny<br>
Zpátky nás hodil stejný pán. Před jízdárnu, kde se rozbíjel talíř a jedl předkrm. A uvnitř potom polévka a potom raut. Jídla bylo opravdu hodně. Hodně hodně. Všechno bylo extrémně dobrý.<br>
Jarda měl proslov o prdění! Tomův taťka přál hodně stesti! Psalo se do knih . Todd. se video. Skládaly se origami, hrála cimbálovka, tančilo se a jedlo. Jedlo Je pořád. Už jsem to psal, ale ten důraz je třeba.<br>
S Verunkou jsme se šli podívat na kapličku. Promeškali jsme tak Tomášova píseň pro Terku a Ještě vystoupení ostatních s písní složenou přímo tam.<br>
Ale viděli jsme Toma převlečeného do Folklórního kroje, jak roztáčí svou sestru a vlastně všechny ženy přítomné. Mě Verunka učila polku. A docela to šlo. Minimálně to bylo zábavný.<br>
Někdy kolem půlnoci jsme ale šli spát. Byli jsme hotovy! Byl to extrémně vydařený den!<br>

### 2.11. Další kostel!

Během snídaně "složené ze zbytků hostiny v jízdárně se Ondra podivoval tomu, že jsem vstával poslední. Měl pravdu. Většinou vstávám jako jeden z prvních, de byls neděle a tu já ctím. A studenou sprchu na start dne taky.<br>
Navíc, když jsme sešli na snídani, byli jsme již sbalení a tak jsme si do kulajdy v klidu dát líčka na víně, protože Tomáš říkal, že je to dobrá kombinace.<br>
Tomáš taky zajistil odvoz do Opavy tak, abychom stihli vlak v 11:47, kterým jsme skoro všichni jeli. Stihli jsme se ještě jednou projít ke kapličce. Tentokrát s Ondrou a Fikrovýma.<br>
Na vlak nás hodil pan Petr. Z Opavy překvapivé City Elephant, ve kterém ale byla vdaná slezská průvodčí.<br>
Ze Svinova jsme se rozesadili do kupéček. Vedle nás byli nějací geniální teenageři. Když jsem je poslouchal, přišlo mi, že vedou dospělejší konverzace než my, za posledního půl roku. Možná že jeli ze srazu Menzy, nebo tak něco.<br>
Na dalších dvou sedalech byl táta a kluk, který za oknem videl draky. Ti dva vystoupili v Olomouci a místo nich se k nám přesunuli Fikrovi. Povídali jsme si o seznamu lidí, který pomocí chatGPT vygeneroval Jarda. Seřadil celebrity od největších sviní po moc milý lidi. Na zlý straně byl káně West a na opačný Hugh Laurie.<br>
Počasí šlo s každým kilometrem víc do háje. Napřed mlha, pak deštík, pak chcance. V Kolíně kde jsme vystupovat bylo vyloženě depresivně.<br>
V obchoďáku jsme si dali napůl PadThai a pak vyraziliZa Evou. Ta ještě šla zkoušet a poslala nás d. mírně kýčovité kavárny. Taky z ní vypadlo, že koncert nás bude stát 2 kila na hlavu. Mohla to říct dřív. Ale byl dobrej. Zpívala s ním: Kristýna Fílová. Chvíli jsme po koncertě kecali.<br>

<a href="../images/2025_november/02_1.jpg" target="_blank"><img src="../images/thumbnails/2025_november/02_1.jpg"></a>

Zpátky na nádraží rozhlas hlásil tříhodinová zpoždění. Nějací debilové přestříhali kabely aby je mohli prodat. Náš jel naštěstí jen o to minut později a dokonce jsme si sedli.<br>

<a href="../images/2025_november/02_2.jpg" target="_blank"><img src="../images/thumbnails/2025_november/02_2.jpg"></a>

Dojeli jsme unavení ale nadržení. Na svatbě to moc nešlo. Teda kromě sprchy večer!<br>

### 


### 4.11. 64 gb ram

Po tom co jsem přijel do práce, objevil jsem, že Áďa uklízí. To znamenalo, že vyhazuje věci, pro které jí nikdo nedá důvod k zachování. Z prvu mě to štvalo, ale pak našla základní desku na které bylo 64 gb ranek.<br>
Do počítače pro Verunku na KCD II ideál.<br>

<a href="../images/2025_november/04_1.jpg" target="_blank"><img src="../images/thumbnails/2025_november/04_1.jpg"></a>

Rozchodil jsem ho. Vyčistil Windows a připravil na instalaci steamu.<br>

<a href="../images/2025_november/04_2.jpg" target="_blank"><img src="../images/thumbnails/2025_november/04_2.jpg"></a>

Ale Verunku jsem chtěl potěšit nejen počítačem. U Rokytky jsem plánoval nabrat šipky, protože zásobami jsme se propíjeli rychle a to nebyla ani zima.<br>
U knihobotu jsem vyfotil zvadlý lopatkovec. Poslal jsem to Sáře a ta mi řekla ať jim to pošlu na info že bude prdel.<br>
Šípků bylo málo a doma jsem z nich musel polovinu vyhodit, protože byly napadené nějakou Černotou. U seriálu jsme je krájeli a připravovali na sušení.<br>

<a href="../images/2025_november/04_3.jpg" target="_blank"><img src="../images/thumbnails/2025_november/04_3.jpg"></a>


### 


<a href="../images/2025_november/05_1.jpg" target="_blank"><img src="../images/thumbnails/2025_november/05_1.jpg"></a>


### 6.11. Židle zdarma

Snídali jsme ve vlaku. Chléb s pestem, který připravila Vera a mrkve, které jsem loupal, krájel a do vody topil já.<br>
Z nádraží jsem vzal next bike. Chyba. Na Kolbence se odmítal zamknout a telefonát na infolinku napřed vyžadoval spoustu čísel, načež mě informoval, že člověk to Vezme až po osmé ranní. Bylo 7:50, mobil měl 30% baterie a byly dva stupně. V 7:51 chcípnul.<br>
Nechal jsem kolo kolem a došel do práce mobil dobít: když měl dost procent na hovor, vysvětlil jsem co se stalo a agentka má výpůjčku ukončila.<br>
Po desáté jsme měli call s Christelle, Ludvou a Philipem z Alcinea. Na to jak dlouho trval jsme se toho tolik nedozvěděli. Byli dychtiví to naprogramovat celé, což mi s Vláďovním bare metal přístupem úplně nedávalo smysl. Ale vlastně by dávalo smysl, že by oni udelali celý terminál a nás nechali doprogramovat si zbytek.<br>

<a href="../images/2025_november/06_1.jpg" target="_blank"><img src="../images/thumbnails/2025_november/06_1.jpg"></a>

Po obědě ve věži jsem se pustil do L1 testování. V digitálu jsem narazil na chybu, kterou mi ani Firas moc neosvětlil.<br>
Cestou zpět se na mě Na Míčáncách usmálo štěstí. U popelnice ležely 4 židle. Napřed jsem jejich fotku poslal Jardovi, ale potom mi došlo, že židle potřebujeme. A tyhle byly 4. A v tašce vedle jsem našel 4 sedáky.<br>
Veru zrovna šla z Tesca. Domluvili jsme se, že prijde a dvě vezme. Sedáky jsem nacpal mezi záda a batoh, Verunce dal 2 židle, které vzda autobusem a ty zbylé dvě jsem odvezl na kole. Byla to absurdní jízda.<br>

<a href="../images/2025_november/06_2.jpg" target="_blank"><img src="../images/thumbnails/2025_november/06_2.jpg"></a>

Smrděly kouřem. Ale byly ok.<br>
Ve zbytku večera jsem hrál Tenacious D a pomáhal s přípravami na víkend.<br>

### 7.11. V Ostravě co pět dní

Na šestého jsme sice měli v kalendáři smajlíka indikujícího sex, ale takový věci nenaplánuješ. Nebo spíš nechceš plánovat. Chceš aby byly spontánní. Jako ráno sedmého.<br>
Na snídani doma nezbyl čas. Ani moc ingredience! Ale smíchal jsem vločky, křížaly, jogurt, konopné semínko a hrst ořechů do dvou krabiček a snědli jsme si je ve vlaku v 7:20.<br>

<a href="../images/2025_november/07_1.jpg" target="_blank"><img src="../images/thumbnails/2025_november/07_1.jpg"></a>


<a href="../images/2025_november/07_2.jpg" target="_blank"><img src="../images/thumbnails/2025_november/07_2.jpg"></a>

Ve vývoji jsem byl první. Asi minutu před Ivanem. Spolu jsme koukali na prodej domu v Ondřejově s potokem pěti tisíci metry travního porostu a komikem. Za pět a půl. Škoda že Ondřejov byl někde daleko za Říčanama.<br>
Pak jsem většinu dne strávit testováním analogu. Spymi házel klacky pod nohy. Ale myslím, že jsem nic nerozbil neb před patou jsem doměřil celou kampaň. Taky jsem dotiskl madlo na Ivanův rýžovar.<br>
V 80% slevě jsem koupil první KCD a dal ho stahovat. 52 GB to mělo. Na to nemělo smysl čekat. Zavřeli jsme s Vláďou vývoj a vyrazili na kolech dom.<br>
Čekala na's cesta do Ostravy. Hynek v sobotu slavil 60. Veru udělala lasagne a kytku z čokolády. Má absence kalhot bez fleků jí znervózňovala, ale nic moc nezmohla.. Preferuju pohodlí před stylem.<br>
Es devítka měla zpoždění, ale RegioJet jsme stihli. Jela s ním i Anet, ale potkali jsme jí až na Svinově, kde nás nabral Jirka. Cestou jsme si povídali španělsky. Převážně o klukovi vedle. Studoval FEL.<br>
K Ondráčkům jsme dojeli už hodně unavení. Koček tam bylo víc než minule a dům tím trpěl. I Verunky bývalý pokoj. smrdí kočičí moči. Verunka z toho byla okavidné smutná.<br>
Povlíkli jsme postel, vyčistili zuby a šli spát.<br>

### 8.11. Na to, že mu táhne na 70 vypadá dobře

Na to, že jsme leželi na malé matraci na zemi, kde byla cítit kočičí moč jsem spal docela dobře. Ráno toho nebylo třeba moc udelat. Dali jsme si s Lukym snídani, chvíli hráli na jím naladěné piano a pak se seskládali do dvou aut. Jeden tým jel vyzvednout babičku, druhý připravovat prostor na oslavu.<br>
Byl jsem s Veronikou v týmu 2. Vezla nás Jana a po asi deseti minutách jízdy jsme dojeli k restauraci obklopené minigolfem. Ten už byl ale zavřený.<br>
Uvnitř nám majitel ukázal co a jak. Seznámil jsem se s Verunčinými bratranci z Třince. Vítkem a Filipem. Dělali oba v železárnách. Vítek tam opravoval senzory a Filip opravoval lokomotivy. Ani jedno asi nebyla moc kvalifikovaná práce.<br>
Sotva jsme rozvěsili balonky, začali dorážet hosté. Borkovi, babička a velká kupa sestřenic a jejich dcer. Lenka z Düeseldorfu, Jitka z Plzně a všichni z přiloženého diagramu.<br>
Teta Lenka byla moc fajn. Ukazovala nám fotky z islandu.<br>

<a href="../images/2025_november/08_1.jpg" target="_blank"><img src="../images/thumbnails/2025_november/08_1.jpg"></a>

Co do programu, meli jsme oběd, pak se předávaly dary, pak jsme měli fantasticky nazdobený dort, který upekla Klárka a pak se hrálo na kytary a k tomu byl raut. Tančilo se, zpívalo a Hynek hrál na housle, dělal stojky a užíval si svoji oslavu.<br>

<a href="../images/2025_november/08_2.jpg" target="_blank"><img src="../images/thumbnails/2025_november/08_2.jpg"></a>

Jídla bylo možná zbytečně moc. Pití taky. Filip se zbořil tak, že s ním bylo těžké pořízení a museli jsme ho na nádraží vézt v pěti. Stejně potom Vítek psal, že brácha spadl do kolejí a chtěl vystupovat za jízdy z vlaku. Naštěstí se mu nic nestalo a dostali se domů.<br>

<a href="../images/2025_november/08_3.jpg" target="_blank"><img src="../images/thumbnails/2025_november/08_3.jpg"></a>

Hynek měl taky upito dost, ale byl moc milej a z oslavy nadšenej.<br>
Do krabiček jsme sbalili co zbývalo, nasoukali se do dvou aut a mlhou, která by se dala krájet jsme přejeli zpět do Petruškovi ulice.<br>

### 9.11. Unavený

Úplně vyřízený. Tak jsem se cítil během večera. Po přesunu z Ostravy s proviantem po narozeninách. Českýma Drahama, protože v Regiotetu se posrali a chtěli za dva dvanáct set. S přestupem v Hranicích na Moravě, kde chcípl pes jsme jeli ověšeni taškama a s dvěma plechy, které obsahovaly zbytek lazaní, pár řízků, kus dortu, zákusky, kusy sýru a zelenin .<br>
Někde u Kolína jsme snědli ty řízky.<br>

<a href="../images/2025_november/09_1.jpg" target="_blank"><img src="../images/thumbnails/2025_november/09_1.jpg"></a>

Únava na mě přišla až když Verunka vyrazila na zkoušku a já zůstal doma sám. Chtěl jsem se flákat, ale zbývala spousta domácích prací a ty blbý židle. O víkendu na ně na balkoně napršelo a jen to potvrdilo, že sedáky se musí přepolstrovat.<br>
Dal jsem se do rozebírání, ale šlo to prach bídné. Doslova. Starý molitan se drobil, ale tam kde byl přilepený držel fest. Voda tomu pomáhala. Studená nejvíce. Ale ve sprše molitanová drť Ucpávala už tak ucpaný odtok.<br>
Nějak mě to paralyzovalo.<br>

<a href="../images/2025_november/09_2.jpg" target="_blank"><img src="../images/thumbnails/2025_november/09_2.jpg"></a>

Když přišla Veru, dali jsme si ty lazaně a koukli na Přátele.<br>
Aspoň že odpadky jsme zvládli vynést. Jinak bych měl pocit, že jsem úplně selhal. Byl jsem úplně unavenej.<br>

### 12.11. Minulost a budoucnost

Přišlo mi, že se čím dál míň hýbu. Nechal jsem se ráno a vzal to přes Hradešínskou. Den se opet točil okolo TQM. Četl jsem další requirements a radil komponenty do kategorií.<br>
V Šebestiánovi měli čočku. Můj oběd měl obličej. Přišlo mi to skvělý. Jirka tvrdil, že lidi, kteří v jídle vidí věci by meli být zkoumaný psychologama.<br>

<a href="../images/2025_november/12_1.jpg" target="_blank"><img src="../images/thumbnails/2025_november/12_1.jpg"></a>

Sám by měl bejt zkoumaný psychologama.<br>
Ivan k tomu nic neřekl. Zradil nás a vyrazil do KFC. Sám. A to v Šebestiánovi bylo voleb několik.<br>
Po práci jsem si pustil Kingdom Come Deliverance. Během hodiny hraní jsem stihl naházet hnůj Němčourovi na barák, zmlátil ho a jeho kumpány, ukout meč. nechat si vypálit vesnici a přijít o rodiče. I tak mi to ale přišlo jako mrhání časem.<br>
Dojel jsem radši domů, kde na mě Verunka skočila. To byla líp strávená hodina.<br>
Ještě jsme si pustili La Casa de Papel, ale druhá loupež byla úplně pitomá. Radši jsem si do Kindlu poslal Zpěv drozda a šel si číst.<br>
Ještě někdy v půl dvanácté jsem do té knížky civěl. A zbytek noci se převaloval, protože jsem si rozbil rutinu.<br>

###


<a href="../images/2025_november/13_1.jpg" target="_blank"><img src="../images/thumbnails/2025_november/13_1.jpg"></a>

[>> Prosinec](2025_december.md)<br>
