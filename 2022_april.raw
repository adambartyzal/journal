## [Duben](2022.md) <!-- omit in toc --> 

- [1.4. Do Safiralu](#14-do-safiralu)
- [9.4. František a Matějská](#94-františek-a-matějská)
- [15.4. K Filipovi na chatu](#154-k-filipovi-na-chatu)
- [16.4. Asi jsem pražák, protože mě baví štípat dříví](#164-asi-jsem-pražák-protože-mě-baví-štípat-dříví)
- [17.4. S Mamkou do Říma](#174-s-mamkou-do-říma)
- [18.4. Pyramidy v Evropě a Forum Romanum](#184-pyramidy-v-evropě-a-forum-romanum)
- [19.4. Vatikánská muzea](#194-vatikánská-muzea)
- [20.4. Bazilika sv. Petra a konečně Pantheon](#204-bazilika-sv-petra-a-konečně-pantheon)
- [21.4. Zpátky domů](#214-zpátky-domů)
- [23.4. S Marťou do prokopského údolí](#234-s-marťou-do-prokopského-údolí)
- [29.4. K Jardovi a Sáře na pozemek](#294-k-jardovi-a-sáře-na-pozemek)
- [30.4. Do Hory a na Kaňk](#304-do-hory-a-na-kaňk)

### 1.4. Do Safiralu

Přestože tester, který konstantně vyvíjím, už Safiralu používají roky a jsem v kontaktu s člověkem co u něj sedí i s jeho nadřízeným, nikdy jsem vlastně nebyl přímo u nich. Ono takový Kunštát je totiž trochu z ruky. Takže když DJ oznámil, že jede na jednání k nim, zeptal jsem se, zda bych se mohl přidat a on nadšeně souhlasil, neb dle jeho slov "Alespoň budu mít s sebou někoho kdo rozumí tomu co říkají.".

Naplánovali jsme vyrazit před osmou od Lidlu na Vršovické. Překvapilo mě, že Lidl otevírá až v osm. Koupil jsem si tedy kávu v Molce a čekal až Ondra sleze shora z bytu. Mezitím se před Lidlem vytvořil zástup důchodců.

Cestou se mě DJ vyptával na spoustu technických věcí. Jestli z toho něco odnesl to nevím. Nemá příliš techickou mysl, což všichni víme a většinu z nás to trápí. Jednou ho ale Ludva vybral, pravděpodobně protože mu věří, tak nemá smysl se v tom moc rýpat. Ostatně, na mou práci má menší dopad než na práci například kluků ve výrobě.

Nekonečné serpentíny na vysočině nedělaly mému žaludku nejlíp a těšil jsem se na to, až po tříhodinové cestě spočinou nohou na pevné zemi. Pět minut před příjezdem jsem zavolal panu Sehnalovi, který potvrdil, že nás očekávají.

Vždycky mě zarazí jak je Sehnal mladý. Do minulého roku dělal v Safiralu nákupčího, což vzhledem k jeho jménu byla vynikající pozice. Letos ale zdá se povýšil a šefuje celému jejich podniku.

U vstupu jsme si nasadili ESD návleky a vydali se do zasedačky skrz místonst, kde se testují naše desky. B ylo divné vidět něco, co jsem vymyslel a vyrobil pracovat v reálu. Konečně jsem ale tváří v tvář poznal pana Pavloviče, který je vždy do telefonu hrozně milý.

![image](1_1.jpg)

V zasedačce nám paní přinesla kávu a po pár minutách se dostavili i pan Hlubinka a pan Kobler. S Ondrou řešili smlouvy, které vymyslel Ludvík a které se jim moc nezdály, protože obsahují poměrně vysoké cifry v případě nedodržení data dodání. Já jsem v tomhle byl na jejich straně, protože svět se zbláznil, čipy chybí a my s Vláďou co týden hledáme náhrady a překreslujeme desky tak aby šly vůbec vyrobit.

S testováním jsou prý spokojení a za poslední rok se prý situace značně zlepšila. To mě zahrálo u srdíčka, protože za poslední rok jsem firmware testeru značně přepsal.

Po jednání jsme jeli na oběd někam na opačnou stranu Kunštátu jejich oktávkou. U oběda jsme se bavili o tom, že lidský přístup je to co si jak my, tak oni ceníme nad korporáty. Bavili jsme se o muzice a z pana Koblera vypadlo, že je frontman Morčat na Útěku. Možná proto mi už v Praze přišel povědomý.

Po jídle jsme se šli podívat do výroby. V podstatě nedělají nic jiného než to co jsem dělal v Raytře. Osazují na osazovačce, pájí, myjí a kontrolují. Ale u podstaty věci podobnost končí. Pastu nanáší Jet Printerem, osazovačka je pásová a plně automatická, vlna a bodovka jsou mašiny přes půl domu a kontrola probíhá složitým image procesingem a rentgenem.

Ruční osazování probíhá v místnosti vedle, kde nekolik paní v čistém prostředí pájí pájecími pery a dokonce mají místnost i na zalévání elektronik do pryskyřice. Všude je samozřejmě ESD podlaha a každý má ESD pantofle.

Skončili jsme u testeru, kde mi pan Pavlovič popsal nějaké potíže, já jsem se podíval do scénáře a slíbil jsem mu, že v Praze na to mrknu. Desky, které pro nás vyrobili jsme naložili. Vzali ještě něco pro Roberta a cestou do Prahy jsme se u něj ve Vysočanech stavili.

### 9.4. František a Matějská

V mírné kocovině z předešlého dne jsem se povaloval v posteli. Marťa mi psala, prý co budu dělat a tak jsem jí vyjevil, že mi není nejlíp. Prý na kocovinu je nejlepší lék řetízkáč a cukrová vata. Prý je totiž poslední šance jít na Matějskou.

V Praze jsem byl osmým rokem, pokud se nemýlím a na matějské jsem nebyl nikdy. Možná proto, že skoro zvracím i v autobuse. Napsal jsem jí tedy, že by to pro mě bylo značné vystoupení z komfortní zóny. Ale bez výstupu z komfortní zóny není posunu vpřed, takže jsem souhlasil pod podmínkou, že tam dojdeme pěšky. Nějaký čerstvý vzduch a chvíli zotavení jsem potřeboval.

Potkali jsme se u Antonína a dali si snídani. Já jsem měl makový koláč a Marťa Babičinu bábovku. Oba jsme si vzali čaj a vyrazili přes Vinohrady a Karlín do Holešovic. Ještě jsem musel cestou vybrat pro sebe i pro ní, protože z její karty jí prý začali strhávat peníze nějací podvodníci. Cestou mi vyprávěla o tom, že kdysi nepila a pivo ale její ex jí to naučil a považuje to za jeden z úspěchů jejich vztahu.

Do prostoru poutě se vstupovalu u bazénu a lístek stál asi 30 korun. Počasí nám moc nepřálo a pravděpodobnost, že cukrová vata by nám zmokla byla vysoká. A tak jsme jí museli oželet. Ale marťa koupila aspoň fialky. Bonbóny které jsem měl naposledy tak před patnácti lety. Nejvíc mě lákala nějaká horská dráha, ale poměr cena výkon rotační dráhy nebyl příznivý. Nejlepší poměr prý má Breakdance. Na tom jsem byl naposledy, když jsme jeli vodu s Ráďou a ITing a ten zážitek mi stačil asi do konce života, což jsem jí barvitě vylíčil.

Takže jsme prošli celý areál a koukali co je k dispozici. S takovým dábelským úsměvem do mě narážela ramenem se slovy.. Adame, tak na co půjdeme! Vybrali houpačku. Teda houpačka zní značně podhodnocenně. Spíš dvoupatrové rameno co se ještě náhodně točí. Dodneška mě překvapuje, že jsem na to vlezl. Z prvu jsem měl pocit, že to je ten nejdebilnější nápad, co jsem za poslednch několit let uskutečnil ale pak jsem se rozhodl se tomu podat a uvolnit všechny svaly, kterým můj mozek říkal ať jsou křečovitě zatnuté. A začala to být zábava. Obvzlášť moment, kdy jsme byli natočení přímo proti maringoce pod námi a vypadalo to, jako by nás volným pádem spustili přímo na ní.

Špatně mi vlastně začalo být, až když jsem stál nohoama na pevné zemi. Ale ne tak moc abch zvracel. Vlastně jsme dostali hlad, takže brutálně mastný langoš to jistil. Akorát jsme si měli dát jeden napůl. Byly opravdu obrovské. Paní ho prý připravovala i v Maďarsku a tam ho chválili. O pár stánků dál jsme si k němu dali kofolu. A sedli si ke stolku. Trochu pršelo, ale Marťě to bylo asi docela jedno. Jiskřičky v očích z poutě byly jasně viditelné.

Když už jsme byly s lagošem hotoví, přišel na řadu ten breakdance. Na ten jsem nevlezl, ale natočil jsem si, jak se na něm baví. Oba jsme obdivovali sětského, který se nepoutal a i přes to, že vypadal trochu jako zub z bonda u toho vypadal ohromě elegantně.

Nakonec ještě Marťa šla na to největší dvojrameno, ze kterého musela být vidět celá Praha. Řešila jestli pojede pozadu či popředu, ale bylo to jedno, protože, když nastupovali lidé do druhého ramene, spustili ho opačně. Prý to bylo super, ale byla jí na tom opravdu zima. Mě byla zima dole a to jsem nesvištěl snad víc než stokilometrovou rychlostí někde třicet metrů nad zemí.

![image](9_1.jpg)

Ten den jsem ale měl ještě další plány. František dorazil z Brna a byli jsme domluvení, že zajdeme na pivo. Takže jsme z Matějské vyrazili na dukelských hrdinů a tamvají jeli zpátky k nám. Když jsem dorazil domů, rozpršelo se pořádně, takže jsme to vlastně docela vyhráli.

S Františkem jsme se dohodli, že půjdeme na kulečník na Vinohradech. Bylo to na půl cesty mezi námi, ale když jsme tam dorazili, řekli nám že všechny stoly jsou plné. Co už, dali jsme si aspoň pivo a Franta jídlo. Nějakou smršť smažených sýrů. Byl to trochu bizár a kus jsem po něm dojíal, protože to nedal. Nad pivem jsme si povídali, jak se freebike změnil od dob co je pryč. Jak se má na škole. Hodně jsem si povídali o signálech a soustavách, předmětu se kterým jsem měl problém, ale zpětně se ukazuje jako jeden z největších pilířů mého studia.

Jako alternativní plán jsem vymyslel deskovky u Jardy a Sáry. A pozval jsem Františka a Marťu. Vůbec mi nepřišlo divný uspořádat akci u někoho jiného doma a dorazit tam dřív než domácí. Sára mi to potom s humorem vyčetla. Ale myslím, že se bavili. Hráli jsme Tipni si a Franta to asi trochu naschvál nedával. Já na něčem co jsme věděl vydělal majlant bodů, ale pak už jsem jen ztrácel.

František jel za babičkou do Suchdola, takže potřeboval stinout poslední spoj. A vlastně všichni už jsme byli docela unavení, takže jsme to rozpustili, rozloučili se. S Marťou jsme šli až na křižovatku Petrohradské a Vršovické, kde jsme se objali a já jí říkal, že to byl super den. Pamatuju si, že jsem se na ní díval jak odchází domů a uvědomil si, že jí mám opravdu rád.

### 15.4. K Filipovi na chatu

U Filipa na chatě už jsme nebyli ani nepamatuju. Vidět Nikitu od dob co bydlí v Dačicích je taky umění a tak jsem měl radost, že můžu přijet za nimi. Ráno jsem ale měl kocovinu a už jen vyrazit na vlak mi dalo hodně práce.
Chvilku jsem čekal před nádražím a vyhlížel jejich Mercedes. Filip ale přijel novým autem. Dvoumístným kabrioletem Mazda MX-5. Práce v korporátu asi nese. Nikita psala, že mají zpoždění a tak jsme vyrazili na výlet.

![image](14_1.jpg)


![image](14_2.jpg)

### 16.4. Asi jsem pražák, protože mě baví štípat dříví

![image](15_1.jpg)

### 17.4. S Mamkou do Říma

Naposledy jsem z říma letěl s Wizzem. Stálo to pakatel, měli hezké fialovo-bílé letadlo a hezké letušky. Nijak mě za letu neotravovali, měli měkké sedačky a výhled z letadla byl jeden z nějhečích, jaké jsem kdy zažil. Za výhled teda nemohli, ale i tak jsem měl z Wizzu dobrý pocit, takže jsem koupil právě u nich. Mamka nikdy předtím neletěla letadlem, takže napřed dorazila ke mě a spolu jsme jeli tramvají do Strašnic a pak Áčkem a autobusem na letisko.

Už jsem to asi psal, ale Billa na letisku je výhra. Nejen že má normální ceny, ale ještě prodává zabalené obložené housky asi za patnáct jednu. Špica.

Vypadalo to, že letištní kontroly mamku skoro baví. Ráno jsem jí sebral sklenici šamponu, se kterou by nás vyhodili, takže jsme prošli bez problému. Wizz nás rozesadil automaticky úplně někam přes celé letadlo od sebe. Letušce jsem řekl, že mamka letí poprvé a chtěla by sedět vedle mě, ta zkontrolovala nějaký papír a dala nás dopředu k oknu, takže mamka měla výhled na Alpy. Koukat z okna a vykřikovat "Hele jezero" a "Hele ty hory" a "Žádný moře teda nevidím" jí bavilo celou hodinu a půl.

![image](17_1.jpg)

Fiumicino je jednoduché letiště. Tentokrát jsem se rozhodl místo autobusu pro vlak. Bylo to o 3 eura dražší, ale Jiří si ho v práci pochvaloval a jeho zastávka byla blíž našemu ubytování než Termini. Sice jsme nastoupili do špatného vlaku, ale z hlášení mi to došlo a stačilo přejít na druhou stranu peronu a už jsme jeli. Vlak taky jel asi polovinu času oproti autobusu. Během cesty jsem napsal Maurovi z ubytování, že přijdeme trochu pozdji, než booking vyžadoval a obdržel od něj zprávu "OK Boss :)".

Z Nádraží jsme šli pěšky. Tu cestu už jsem znal. Byla sice víc dokopce než jsem si pamatoval, takže mamka si stěžovala, že jí buší srdíčko a je pravda že v Římě bylo teplo i v Únoru, ale byly to jen 3 zastávky tramaje a za to 6 euro nemá smysl dávat. Kór, když si cestou může prohlížet tak hezké město.

Mauro byl taťka majitelky bytu, překopaného na kuchyňku a 3 pokoje. Uměl obstojně anglicky, byl docela vtipný, zkásl nás o městskou daň a vyrazil do domu na pláži.

Pokoj jsme měli prostorný s palandou, přesně jak to booking líčil. Sám bych se ubytoval levněji, ale i tak to byl docela kauf. Mamka měla radost.

Byl čas vyrazit na večeři. Do Trestavere jsme to měli tramvají skoro přímo. Na točně jsme z automatu nakoupili lístky a vyrazili do centra. Tramvaj byla teda taková hnusně zeleně plastová, ale jela.

U Tibery jsme vystoupili a šli do jídelní čtvrti jak trestavere říkám. Mamka byla překvapená, že jdeme do restaurace. Čekala, že jsem takový škrt že budeme jíst rohlíky. Ty jíst budeme, to byl plán, ale poprvé do Říma přiletíš jen jednou. S příchodem tmy přišla zima a tak nás pán posadil pod teplomet. Já si dal pizzu se vším možným a mamka lasagně.

![image](17_2.jpg)

Zbytek jsem po ní dojedl a nedivím se, že to nespořádala celé, protože byly hodně mastné. Ale všechno bylo moc dobré. Došli jsme zpátky na tramvaj a dojeli zpátky k nám. Postel byla docela pohodlná a já usnul po pár stránkách knížky.

### 18.4. Pyramidy v Evropě a Forum Romanum

Ráno jsem zprovoznil kafostroj. Teda první pokus skončil spoustou vody na lince. Ale napodruhé už z něj vypadlo espresso jak od itala. Ke snídani jsme měli nějaké pečivo a pomazánky a buchtu. De dvou dalších pokojích nikdo nebyl, takže jsme měli kuchyňku pro sebe.

Vatikán nepřipadal v úvahu, protože bylo velikonoční pondělí a byť spousta lidí touží po poslouchání papeže, já rozhodně nejsem jeden z nich. Radši jsme jeli na Forum Romanum.

![image](18_1.jpg)

Tramvají jsme tentokrát řeku přejeli a vystoupili kousek od památníku otců. K tomu jsme došli a po schodech vystoupali nahoru. Památník otců je jedna z mých oblíbených atrakcí v římě. Nic nestojí, je obrovská a výhled z ní parádní. Na jednu stranu na kupole a vežičky, na druhou na ruiny starého říma. Mamce jsem shora ukazoval kde co je a ona mi zas nadšene vyprávěla kdy a kdo to postavil.

Pak jsme se vydali kolem kapitolu kolem ruin ke koloseu. Nemůžeš nejít ke koloseu, řekli si sand všichni v římě a tak jsme byli unášeni davem. Dav dál pokračoval ke konstantinovu oblouku a od toho k Titově oblouku. Druhý zmíněný už ale byl v oblasti, za kterou se platilo víc, než se mi chtělo. A ten oblouk byl stejně vidět už od brány.

Radši jsme se šli podívat na Cirkus Maximus. Za ním jsme si sedli na kafe a dortík. Po občerstvení jsme došli k pyramidě. Tu jsem minule neviděl a musím říct, že je fakt bizár mít ve městě pyramidu. Mamku jsem u ní vyfotil, vyslechl si pár příběhů jak z vetřelců dávnověku a když už jsme se pyramidy nabažili, vydali jsme se do kopce na výhled na Tiberu.

![image](18_2.jpg)

Nahoře jsme potkali obří frontu, která vedla k zavřeným dveřím. Všichi se šli podívat do klíčové dírky, skrz kterou byla vidět kupole baziliky svatého Petra. My jsme se na ní radši podívali z výhledu, který mi již byl znám z minula a věděl jsem, že stojí za ten kopec. Z toho jsme pak slezli k řece a šli po náplavce kolem centra až skoro k Vatikánu. Tam ale nemělo smysl jít, neb jsme ho plánovali na další den. Otočili jsme se tedy do centra, v Careffouru jsme nakoupili něco k jídlu a snědli pozdní oběd v parku Piazza Benedetto Cairoli.

Když už jsme byli v centru, povinná zastávka u Treviho fontány nás neminula. Moc se mi nechtělo mačkat se tam s lidmi fotícími se u fontány, která je hezká, ale hype kolem ní je nesmyslně větší než si zalouží. Ale lepší to mít za sebou.

Před horkem jsme se poté skryli v římském Apple store. Ten jsem chtěl vidět převážně já. Je to svým způsobem svatostánek moderního náboženenství. Místo všemocného boha se točí kolem moderních technologií, ale je to kult jakbysmet.

![image](18_3.jpg)

Odtud naše kroky vedli velkou obchodní třídou na Pizza del Popolo, se dvěma symetrickými kostely. Zpátky jsme šli menší ulicí a už jsme byli dost uchození na to nasednout na tramvaj a jet zpátky domů.

### 19.4. Vatikánská muzea

Do Vatikánu jsem se rozhodl jít pěšky přes obří park kde nic není. Minule mě to místo nadchlo a částečně proto jsme byli ubytovaní kousek od něj. Je to park velký jak půl Prahy. To sice asi přeháním, ale krčáků by se tam vešlo několik. Zároveň na jedné z jeho stran byla vyhlídka s koněm, kterou jsem den zpátky viděl z opačné strany řeky, a řekl jsem si, že tam prostě musíme jít, protože tam bude výhled jak blázen.

Parkem jsme šli ne po cestičkách ale napřímo, takže jsme museli slézat poměrně ostrým terénem v lesíku. Od rybníčku uprostřed už jsme ale zvolili cestu kultivovanější. Za parku jsme se dostali červenou bránou, kterou jsem do něj minule omylem vstoupil já. Je to místo, kde Bond v Casinu Royale jede svým Aston Martinem.

![image](19_1.jpg)

Hned za ním je parádní fontána dell'Aqua Paola a od ní je to na výhled s koněm jen kousek do kopce. Jak jsem čekal.. výhled byl parádní.

Do vatikánu už to bylo jen z kopce dolů. Nevěděl jsem ale, že do Vatikánských muzeí se vstupuje z opačné strany tohoto malého státu. neskutečnýCo jsem ale věděl bylo, že tam jsou fronty. A že to jsou fronty opravdu dlouhé. Já bych si jí asi i vystál. Prostě bych četl knížku a pomalu se posouval. Mamka jí ale dost velkou část prostě přeskočila. V podstatě jsme čekali jen poslední úsek a i tak dělala jak je na ní svět strašně zlý, když jsme byli u dvěří a sekuriťák pustil lidi co si přeskočení fronty zaplatilia my čekali o pět minut déle.

V atriu byl děsný chaos. Na přepážce mi řekli, že lístky se kupují o patro výše a že chaos dole s lístky vůbec nesouvisí. Odskošili jsme si tedy na záchod, vyšli nahoru, koupili lístky a prošli do prostoru muzeí. Množné proto, že jich je fakt raketa. Wikipedie zmiňuje 33. (Že by jako kristových let?)

Jsou umístěna za sebou a končí Sixtínskou kaplí. Jejich obsah je víceméně chronologický, takže se začíná prohlídkou Egyptských vykopávek a sarkofágů a pokračuje přes etrusky, kteří z nějakého důvodu milovali kreslení po nekonečném množství hrnců až po římany co kreslili hezké podrobné mapy.

Pod Michilangelovým stropem se tísnili tisíce lidí. Bachař do mikrofonu hlásil ať nikdo nefotí a ať je ticho. Mamka si samozřejmě vytáhla mobil a fotila. Další bachař jí řekl ať toho nechá a stejně fotila dál, jakoby ten obrázek už nikdy nemohla na internetu najít.

![image](19_2.jpg)

Po průchodu muzei ztropila scénu u kavárny. Že už prý nikam nepůjde bez kafata a bez záchodu. Obojí bylo tam, ale potřeba chovat se jak pětileté díte zřejmě převážila nad normálním uvažováním. Když jí trochu zchladla hlava, došla si na záchod a já mezitím pořídil dvě kávy s croissanty. Poměrně náhodně jsem se zeptal Joosje jestli náhodou není v Římě. A byla. Náhoda že to nepochopíš. Ale byla s nějakými svými kamarády a skloubit naše plány by nebylo jednoduché. Já bych to teda zvládl, ale jí se asi tak moc nechtělo a to mě rozesmutnilo.

Když jsme se nějak vágně domluvili na nějakém dalším dni, vyrazil jsem s mamkou tramvají na pizzu tramvají na opačnou stranu řeky do čtvrti, kde žijí obyčejní lidé. Tam jsme našli pizzárnu pro dělníky. Na stojáka s velmi příjemnou paní, která sice neuměla anglicky, zato uměla prodat svojí pizzu.

![image](19_3.jpg)

Chutnala skvěle. Přesně takovou obyčejnou, ale skvěle chutnající pizzu jsem si v Římě přál.

Tramvaj nás vyvezla na vyšší stranu parku, takže jsme pomalu sestupovali níže směrem k Piazza del Popolo. Tam už jsme byli předtím a tak jsme změnili směr na Španělské schody. Ty nejsou zdaleka tak nesmyslně plné jako Treviho fontána, mají hezký výhled a tak se řadí k mým oblíbeným místům v Římě.

Kousek pod schody jsme si dali večeři v restauraci, kterou doporučil internet. Trochu mě to tam zklamalo. Jídlo bylo moc dobré, ale obsluha si automaticky naúčtovala dýško a úpřímě si ho moc nezasloužila.

K autobusu jsme šli parádně dlouhým tunelem, ze kterého měla mamka hrůzu, i když pro chodce tam bylo asi tak kilometr místa, lidé jím normálně chodili a ušetřil nám asi 20 minut chůze.

### 20.4. Bazilika sv. Petra a konečně Pantheon

Opět nás čekala cesta do Vatikánu. Tentokrát jsem ale vybral autobus. Předchozího dne jsme totiž jeho cestu křižovali hned několikrát, a jeho zastávka byla v podstatě před hranicemi papežského státu.

Ke snídani jsme dostali bizární italskou buchtu ve které bylo zapečené celé vejce i se skořápkou. Kdo jsem já abych zpochybňival správnost receptů, do buchty jsem se pustil a chutnala mi.

Autobus stavěl na kopci od nás a museli jsme ho dobíhat. Počkal ale na mamku, která neběžela tak bryskně jako já. Jeli jsme kolem fontány i sochy koně a vystouupili před Vatikánem, přesně jak jsem to čekal. Na SanPetrském náměstí seděl papež a vedl proslovy. Měl kolem sebe stůl s nějakými církevníky a naproti němu bylo asi dvacet řad lavic s vyvolenými, kteří se mohli ptát na jeho otázky. Podle internetu to dělá vždy jednu středu v měsíci. Kolem náměstí se začala tvořit fronta, protože dokud papež mluví, do baziliky se nesmí. Internet říkal, že obvykle mluví dvě hodiny. My přišli relativně brzy a tak jsme byli v popředí fronty. Ta se během našeho čekání rozrostla po celém obvodu náměstí a možná ještě dál. V momentu kdy otevřeli bránu se, místo toho aby spořádaně vstoupili dobnitř tak jak byli seřazení, rozběhli plnou parou vpřed a předbíhali se co to šlo. Dalo se zatím jít jen do baziliky. Na kupoli se muselo ještě asi hodinu čekat. Uvnitř jsme tedy prohlíželi jednotlivé brány baziliky, kupoli ze spodu, zazděné dveře, které jednou za 25 let rozbijí a další křesťanské podivnosti. Já se ale těšil na výhled z kupole. To je totiž největší highlight Říma. Po vystání fronty jsme zaplatili dvakrát osm euro za lístek bez výtahu, protože jsem mamku přesvědčil, že těch prvních 250 schodů za to nestojí a kupolí se stejně musí jít pěšky.

Pomalu jsme vystoupali na ochoz a prohlíželi si mozaiku na stropě. Mamka vypadala zadýchaně už tam. Výstup kupolí jí dle jejích slov málem zabil. Stejně ale.. pokud má člověk zařvat, ten výhled za to stojí.

Dokola jsme šli nejmíň dvakrát a prohlíželi si Řím. I napodruhé mě to bavilo. Možná vlastně ještě víc než předtím, protože už jsem věděl, kde co ve městě je a na co se dívám.

![image](20_1.jpg)

Na střeše baziliky mají Vatikánci poštu. Mamka tam pořídila pohled a poslala ho tetě Pavlíně.

Z Vatikánu nám vyhládlo. Dali jsme si moc dobré panini. Bylo trochu bokem od turistické čtvrti. Pak mamka chtěla vidět ještě kostel, kde je pohřbený nějaký hlavoun, jehož jméno mi nestálo za zapamatování. Kostel byl ale na druhé straně města. Rozodl jsem se, že pojedeme metrem. Před tím jsme ale ještě prošli čtvrť s alejí platanů a zastavili se na kafe v podniku s mega sympatickým číšníkem.

Metro nic moc. Špinavé jako zbytek Říma. Kostel byl střežený vojáky a my museli projít rentgenem. Uvnitř bylo dvanáct soch apoštolů. Sedl jsem si tam na lavici a čekal až to tam mamku omrzí, což bylo dlouho.

![image](20_2.jpg)

Lístek na metro nám ještě platil a vypadalo to, že po několika neúspěchu z předchozího dne, tentokrát stihneme navštívit vnitřeka Pantheonu. Autobus jel sice ze zastávky, na kterou bylo dostat se úkol pro vyšší znalce trojrozměrné navigace, ale nějak jsme to zvládli. Projížděli jsme kolem Památníku otců. Jak jinak. Všechny cesty vedou do Říma a všechny cesty v římě vedou k Památníku otců.

![image](20_3.jpg)

V Pantheonu mamka dlouho neúspšně počítala výklenky, v nichž měli v předkatolických dobách sedět pohanští bohové. Dvanáct jich rozhodně nebylo. Obrosvská betonová střecha ale byla podívaná, která za opakovanou návštěvu stála.

### 21.4. Zpátky domů

Protože jsme měli letět v poledne, na poslední den jsem kromě cesty na letisko nic moc neplánoval. Mohli jsme jet z Trestavere, ale mamka ještě vůbec nebyla v oblasti termini a lístek na tramvaj vydrží asi hodinu a půl, takže jsme jeli až tam. Doprava byla hustá a tak autobusu trvalo opravdu dlouho, než jsme vystoupuli. Ke konci jízdy na mě šel pocit na zvracení.

Chvíli jsme se motali v oblasti kolem termini, ale mamka chodila tak pomalu, že jsme najednou nestíhali a vlak jsme museli dobíhat. Jel totiž z nějakého nástupiště horzně daleko od všech ostatních s čímž jsem nepočítal. Prý mi ten běh nikdy neodpustí.

![image](21_1.jpg)

Naproti tomu na letadlo jsme museli čekat. Pokud jsem to dobře pochopil, Ryan Air něco pojebal, potřeboval náš exit a náš let s Wizzem byl zdržený o asi hodinu a půl. Snažil jsem se Ryan Airu vyhnout a stejně mě potrolil. V době nízkonákladovek se takovým věcem prostě vyhnout nedá.

![image](21_2.jpg)

V Praze jsme se na hláváku rozloučili a já jsem pokračoval vlakem do Vršovic.

### 23.4. S Marťou do prokopského údolí

S Marťou jsme domluvili další cyklovýlet. Tentokrát jsme si řekli, že pojedeme kolem Vltavy do Radotína, odtud do Řeporyjí na oběd a Dalejským údolím zpátky. Je to zvláštní, ale z Radotína do Řeporyjí jsem ještě nikdy nejel.

Až do Radotína to ale byla rutina. Trasu A1 znám nazpaměť. Zrovna asi jako milion pražáků, kteří na ní tradičně překáží.

Hlad na Marťu přišel už v Radotíně. Marťa má totiž vždycky hlad. Je jak Filip, na jídlo černá díra. Zastavili jsme tedy u Řeky a podle recenzí vybrali restauraci Rozmarýn. Dala si Buřť guláš a jí rizoto. Ne italské, ale obyč české. Já jsem ale vděčný strávník a tak ve mně zmizelo i s půllitrem Bernarda.

Z Radotína to bylo do kopce. Ondra měl pravdu s tím, že cedule zakazující používat rádiová zařízení kvůli možnosti výbuchu jsou i kolem Prahy. Trochu mě to zklamalo. Jižní čechy přišly o jistou výjmečnost.

V opačném směru jezdili longbordisté. Prohodil jsem pár slovo o tom jak se v takové rychlosti brzdí a odpovědí mi byla parádní ukázka.

V řeporyjích jsem zahlídl kovovou rozhlednu a rozhdl se, že tam musíme zajít. Nacházela se na dětském hřišti ale byla zamčená. I tak to ale bylo hezké hřiště a tak jsme tam chvilku zůstali na prolézačkách.

![image](23_1.jpg)

Dalejské údolí není pro silniční kola. Obzvlášť oblast kolem rozpadlého mlýna, kde se hraje paintball. Tam jsem docela trpěl, alespoň že to okolí bylo hezké. Hlavně tunel skrz skálu mě nadchnul.

Na konci údolí jsme se zastavili na Malinovku a nad ní si povídali hlavně o její minulosti. Když bylo pití vypité, vyrazili jsme k nám do Vršovic cestou, kterou by mohla jezdit a kole z její práce na Lihovaru.

### 29.4. K Jardovi a Sáře na pozemek

Ivan se v Kyjích zastavil aby zalil displeje zalévací hmotou.
v kyjích zaléváme displeje

jedu vlakem později

přes pole

rozbíjím beton

práce pro dnešek hotová

grillujeme

![image](29_1.jpg)

### 30.4. Do Hory a na Kaňk

![image](30_1.jpg)

![image](30_2.jpg)
