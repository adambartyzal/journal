[<< Červen](2024_june.md)

- [1.7. Psát či nepsat backend, to je oč tu běží](#17-psát-či-nepsat-backend-to-je-oč-tu-běží)
- [2.7. Ludva programátorem](#27-ludva-programátorem)
- [3.7. Bavit se přes USART](#37-bavit-se-přes-usart)
- [4.7. Skoro bych na tu vodu zapomněl](#47-skoro-bych-na-tu-vodu-zapomněl)
- [5.7. Biohacker on a budget](#57-biohacker-on-a-budget)
- [6.7. Sýr co se vymstil](#67-sýr-co-se-vymstil)
- [7.7. Znojmo na Cole](#77-znojmo-na-cole)
- [8.7. Hop, před doskočením](#87-hop-před-doskočením)
- [9.7. Místo zvracení průjem](#97-místo-zvracení-průjem)
- [10.7. Nepoužitá tabule](#107-nepoužitá-tabule)
- [11.7. Remote ale stejně v práci](#117-remote-ale-stejně-v-práci)
- [12.7. Nečekaně bez zubů](#127-nečekaně-bez-zubů)
- [13.7. S nateklým obličejem](#137-s-nateklým-obličejem)
- [14.7. Dotáhnout to do konce](#147-dotáhnout-to-do-konce)
- [15.7. Zařadit balanc](#157-zařadit-balanc)
- [16.7. Přejít na esp?](#167-přejít-na-esp)
- [17.7. Hubnu.. asi](#177-hubnu-asi)
- [18.7. Už se to rýsuje](#187-už-se-to-rýsuje)
- [19.7. Kontroly, nostalgie a náhody](#197-kontroly-nostalgie-a-náhody)
- [20.7. Promeškaná příležitost](#207-promeškaná-příležitost)
- [21.7. Pejskaři musí být fit](#217-pejskaři-musí-být-fit)
- [22.7. Simulovat PICC není jen tak](#227-simulovat-picc-není-jen-tak)
- [23.7. Jsme divná generace (a filmy to potvrzují)](#237-jsme-divná-generace-a-filmy-to-potvrzují)
- [24.7. S Kájou za chlazeným nápojem](#247-s-kájou-za-chlazeným-nápojem)
- [25.7. Ivan bývá sám sobě nepřítelem](#257-ivan-bývá-sám-sobě-nepřítelem)
- [26.7. Jsou brontíci hipíci?](#267-jsou-brontíci-hipíci)
- [27.7. Bezpečná organizace zábavy a pití](#277-bezpečná-organizace-zábavy-a-pití)
- [28.7. Ty nejlepší jsou rozebraný](#287-ty-nejlepší-jsou-rozebraný)
- [29.7. Smrt papíru](#297-smrt-papíru)
- [30.7.](#307)
- [31.7. Objevovat domovinu](#317-objevovat-domovinu)

### 1.7. Psát či nepsat backend, to je oč tu běží

V práci se toho událo hned několik. Na oběd přijela Štěpánka. Grilovali jsme a protože grilování je událost společenská, postavili jsme sezení vzadu za budovou, kam nepražilo slunko. Štěpánka přinesla salát a atmosféra byla moc fajn.<br>
Někdy kolem jedné dorazil Ludva. telefonoval si s Kulčárem, protože během meetingu, s hitem z Jurigy vypadlo ze nové věci nechtějí vyvíjet. Ludva spočítal, že jim platíme 13 tisíc za den jen za vývoj.<br>
Když Vláďa řekl, že za 13 tisíc za den to napíše po večerech. Ludva se toho chytl natolik, že roztočil ozubená kola a vývoj backendu se stal skutečností.<br>
Jirka přijel ve dvě hodiny. Oznámitnám, že Tonda je Zdravý a aby zdravý zůstal, bylo to třeba zapít. Vytáhl proto<br>
piva z batohu, rozdal je a společně jsme připili. Při takové příležitosti jsem zlatý mok neodmítl.
Pili jsme a řešil: Tonda, ale i ten backend. Po dvou pivech Jsem jel na kole mírně navátej. Bez tréninku je to znát.<br>
Dojel jsem na Olšanku, ale bazén byl zavřený. koupil jsem si něco k jídlu v Albertu a snědl si to ve vnitrobloku.<br>
Místo plavání jsem sjel do Heroldových sadů a cvičil na cvičítkách.<br>
Ve schránce jsem našel dopis. Byl od paní Kantové. Starší. Miška dál držela rádiové ticho. Ale i tak mě to moc potěšilo. Poděkovala mi za kávu a zásuvku. Napsala mi, že se bála, co si přečte. Že ne každý rozchod zvládne. (Ne že já bych ho zvládal) Že to bylo smutné, ale hezké psaní.<br>
Paní Kantovou Jsem videl jednou v životě. A i tak mi chyběla. Viděl jsem u nich doma to, co jsem si v životě prát mít.<br>
Rozhodl jsem se, že jim zas někdy pošlu pohled. A až půjdu stezku Českem přes Krkonoše, zastavím se tam.

<a href="../images/2024_july/5_1.jpg" target="_blank"><img src="../images/thumbnails/2024_july/5_1.jpg"></a>

### 2.7. Ludva programátorem

Jedna neřest vede k druhý. Dvě piva mi nakřápnuly spánek a to vedlo k tomu, že jsem čučel ráno do laptopu a sklouznul k filmům pro dospělé.<br>
Aspoň cvičit jsem cestou šel. Co se ale stalo a bylo to trochu trapný, film pro dospělý zůstal na monitoru a když jsem přijel do práce, šel jsem rovnou něco řešit s Omarem a nahotiny na něj vybafly.<br>
Bylo třeba s tim opet skončit. Ludvu se pro backend opravdu nadchl. Pustil se do učení se programování nějakou RPG hrou k tomu určenou. Učila Python. Pustil jsem si to a nic mi to nedávalo. Obzvlášť když Vládla píše backend v 60.<br>
K duolingu jsem přidal poslech Dreaming Spanish. Byly to videa ve španělštině o kokotinách. Ale ve všech možných úrovních včetně má úplně začátečnická.

### 3.7. Bavit se přes USART

Muscle-up. K tomu jsem mířil. Jak dlouho to ale bude trvat jsem netušil. Ráno jsem cvičil. Cítil jsem, že cíl je ještě hodně daleko. Ale cesta je cíl.<br>
Udržet se fyzicky schopný. Nebýt na tom na konci dne hůř ale líp.<br>
V práci jsem na NFC přidelal pípák. sice byl jednotónový, ale generátorem jsem ověřil , že dokážu pípat oktávu. Nahoru pro úspěch, dolu při selhání.<br>
Akorát že z GPIO timer nelezl za boha ven. Cítil jsem se jak pět let zpátky. Takovýhle potíže přece mají být dávno za mnou. Byl to špatně zapsaný registr CCR2 misto CCRI. A tak jsem pípal.<br>
A napadlo mě , že testování můžu řídit USARTem . Teda... ten nápad jsem obšlehl z WB 55. Ale takhle vývoj funguje. Proto je Vláda tak dobrej. Protože dělá svoje další věci.

### 4.7. Skoro bych na tu vodu zapomněl

To není tak úplně pravda. Počítal jsem s ní. V práci jsem kvůli tomu byl o trochu kratší dobu. Bylo totiž třeba nakoupit věci, zabalit se a tak.<br>
Navíc zodpovědnost byla tak trochu na mě. Já vybral Dyji . Já domlouval lodě. Já domluvil odvoz Yuki. Ale taky jsem ve výsledku byl jediný, kdo nezdržoval. A to jsem stihl nakoupit, jít cvičit a nakonec patnáct minut čekat na Sportovní.<br>
Dálnice byla překvapivě bez kolon. V Senohrabech jsme se stavili pro Jardu. Zaléval kytky rodičům a sbíral angreště. Vzal do auta lahváče a překvapivě jsem<br>
asi jedno pivo dal. Nebylo tak pozdě a jeli jsme na vodu.<br>
Těsně před sjezdem na Jihlavu jsme stavěli kvůli čůrání. Nejspíš kvůli tomu jsme minuli sjezd. Sjížděli jsme tak na Žďár, což Jardu potěšilo. Pil další piva a před Znojmem jsme opět stavěli na čůrání.<br>
Žužu s Radimem vybrali místo na spaní.když jsme dorazili, měli už rozdělaný oheň. Fenka Frida kolem něj šťastně poskakovala a Sára s Jardou objevili, že jejich extra levný stan, o kterém básnili cestou nemá tyčky.<br>
Mě zas chyběly stromy pro hamaku. Vzadu v porostu ale byly nějaké malé stromky. Tam by to mohlo jít .<br>
Na ohni jsem si opekl chleba. Na rozdíl od ostatních jsem se stihl i navečeřet. Povídali jsme si . Opatrně poznávali Žužu a Radima a někdy kolem jedenácté šli spát . Chtěl jsem abychom v 9 vyjeli.

### 5.7. Biohacker on a budget

Byla mi zima. Bez karimatky se spacákem do patnácti stupňů spát v hamace nebylo dobrý. Ale byl jsem línej zvednout se a něco s tím dělat a tak jsem to doklepal do rána.<br>
Ostatní už byli vzhůru, když jsem po půl hodině čtení dorazil k ohništi. V devět jsme měli vyrážet a zvládli jsme to. Objevil jsem, že Žužu je asi tak stejná kávofašistka jako já. Fenka Frida rasy pes Brněnský (ze čtvrtiny Australák a zbytek bůh ví co) byla ideálně velká a mrtě chytrá. Takovýho psa jsem si přál.<br>
Sára s Jardou se prý vyspali ještě hůř než já. Kora totiž v noci pískala.<br>
Autem jsme vyjeli na nákup. Jeden tým do Kaflandu, protože Kaufland má záchod. Jeden do Lidlu, protože Lidl má dobrý humus a jeden do Sportisima, protože prodávají stany, které mají tyčky. Cestou jsme se zastavili pro meruňky u stánkaře. Já byl v týmu Lidl. Pořídil jsem si tam banány na snídani, torteliny, sixpack birella a horský chléb napůl s Rébou. Všechno ostatní jsem měl. Ostatní ne a tak udělali velký nákup.<br>
Do kempu Znojmo jsme dorazili v půl jedenácté. S pánem jsem pořešil lodě a vybavení. Akorát jsem se nějak sekl ve výpočtech. 400 za loď chtěl za každý den. Já jsem nějak počítal za celou cestu. Nevím proč. Ale měl jsem tak málo peněz. Naštěstí mě Žužu založila.<br>
Snažil jsem se být dobrý kamarád a být zodpovědný. Pán od lodí byl trochu salámista. Dal by nám o pádlo míň, žádnou houbu ani provázek. Do dvanácti jsme balili. Sáře a Jardovi to trvalo nejdýl. Měli kvůli Koře jen jeden barel. Rozhodl jsem se nám udělat nějaké fotky a nepříliš povedenou skupinovou jsem spravil přesně ve 12, kdy jsme se dostali na vodu.

<a href="../images/2024_july/5_1.jpg" target="_blank"><img src="../images/thumbnails/2024_july/5_1.jpg"></a>

První jez stál za houby. Nešel pořádně sjet a na jeho konci člověk stejně nabral do přídě.

<a href="../images/2024_july/5_2.jpg" target="_blank"><img src="../images/thumbnails/2024_july/5_2.jpg"></a>

Za ním zas bylo sucho. Vůbec, až do oběda byla řeka široká a olejnatá. Ve smyslu plutí. Jinak je Dyje nádherně čistá řeka. I přes začátek prázdnin a prodloužený víkend vlastně nebyla přeplněná.Potkávali jsme skupinu hloupých slováků, raft se čtyřmi milanovkami a jejich dvěma otci a pak už jen pár dalších lodí.<br>
Po hodině a půl jízdy jsme dojeli k nějakému jídelnímu stánku. Lidé se tam shodovali, že fronta je na dlouho a mapa mi prozradila, že o kousíček dál uzříme most a za ním bude hospoda. Pořád ve Znojmě.<br>
Zaparkovali jsme, přešli most, prohlédli si plakáty, lákající na rekonstrukci bitev a návštěvu sklípku a došli do přeplňěné hospody, kde nás uvintř asi čtvrt hodiny ignorovali. Pak jsme se přesunuli ven a tam si nás sice všimli, ale obsluha to moc dobrá nebyla. Dýško nedostali. Byť jídlo bylo nakonec obstojný. Jenže Radek nepřišel, všechno trvalo, nedojedený jídlo mám málem odnesli, kluk se vracel zeptat se,´co jsme si to objednali.. měli se co učit.<br>
Dál už začala řeka vypadat romantičtěji. Zúžila se zrychlila. Město ustoupilo krajině. A slunko začalo pražit. Rebeka s Marťou šli plavat a Marťa se pak stala mým háčkem.<br>
Kora v lodi pískala. Jarda se Sárou to měli krušný. Dalších pár jezů bylo obdobně nudných jako ten první. Až jsme dojeli l tomu, který údajně nešel sjet. Moc jsem tomu nevěřil, ale ukázalo se to být pravdou. Neměl žádnou šlajsnu. Prostě to byla jen stěna padající vody. Přenesli jsme lodě. Slováci stihli naštvat další lidi včetně mě a tak chvíli jsme relaxovali na břehu.

<a href="../images/2024_july/5_3.jpg" target="_blank"><img src="../images/thumbnails/2024_july/5_3.jpg"></a>

Snažil jsem se si to užívat. Najit klid v pádlování trochu šlo. Ale bylo těžký nevidět, že ostatní budují své vztahy a já si tam jedu sám. Réba se snažila ptát se jak se mám. Vlastně bylo vidět, že se snaží být dobrou kamarádkou.<br>
Během oběda jsem vyhlédl místo na spaní. V meandru za obcí Krhovice. Té jsme se pomalu blížili. Ale západ slunka se blížil také. Poslední jez před Krhovicemi jsme sjeli po osmé. Za ním bylo místo ke spaní příhodné, ale přišlo mi příliš blízko kempu. Hlavně na stejné straně řeky docela dost ve vsi. Meandr byl od nás asi kilometr a já rozhodl jet dál.<br>
V kempu Réba zahlédla své sestřenice. Rozdělili jsme se. Lodě Marťa, Žuzu a já jsme šli hledat místo na spaní. Jen pár set metrů dál na opačném břehu se poštěstilo. S Vildou jsme rozdělali oheň, holou rukou jsem pokácel strom a pak jsem si připravil spaní. Na ostrůvku v řece postávali mladí rybáři. Po chvíli jsem zaslechl Jardův hlas a šel je zavolat. Přejeli by nás. Tak dobře jsme ukryli na břehu lodě. Sára vypadala z lodi a Jarda jí následoval. Možná si měli vzít k srdci mojí radu, že tam vystoupit nejde.<br>
Žuzu s Radimem byli extrémně vybavení. Měli třeba sekeru. A rošt. A popkorn. A spoustu dalších věcí.<br>
Večer před spaním jsem se šel podívat na oblohu. Byla jasná a viděl jsem padat hvězdy. Měl jsem přání. Chtěl jsem zapomenout na Mišku. Aspoň na chvíli. Nemyslet na to, že by jí plutí na řece určitě bavilo. A stanování taky. Chtěl jsem aby v mý hlavě prostě nebyla. Což byl skoro přesný opak toho, co jsem od padajících hvězd chtěl rok zpátky. Ten kontrast mě srazil do kolen a dohnal k slzám.<br>
Rozhodl jsem se, že jí napíšu. Že mě těší že se má dobře... ta zpráva byla dost dlouhá. Dost na to abych si uvědomil, že jí nepošlu. A tak jsem jí neposlal. Brečel jsem tam na polní cestě a věděl, že potřebuju pomoct. A brečel jsem i když jsem usínal v hamace.

### 6.7. Sýr co se vymstil

Díky karimatce jsem se vyspal o trochu líp. Posnídali jsme, během balení jsem uvařil kafe pro mě, Rébu a Sáru a vydali jsme se na řeku. Čekal nás den v meandrech Dyje. Krajina víc a víc připomínala ploučnici, byť to je oproti dyji potok. I tak jsme ale míjeli jílovou stěnu pole. Klády, které se musely podplout, slepá ramena a spoustu hezkých chaluh na dně.

<a href="../images/2024_july/6_1.jpg" target="_blank"><img src="../images/thumbnails/2024_july/6_1.jpg"></a>

Na formátu oběda jsme se neshodli. Já jsem byl tým vařit, ostatní tým hospoda. A tak jsem se oddělil a na lavičce, kousek od brodu mezi dvěma vesnicemi jsme si na vařiči připravil čočkové těstoviny s omáčkou a pustil se do poznámek v papírovém deníku.

<a href="../images/2024_july/6_2.jpg" target="_blank"><img src="../images/thumbnails/2024_july/6_2.jpg"></a>

Pak jsem se pustil do knížky. Trochu mě tížilo, že čtu málo. A hodně čumím na Dark Matter. Stejně jsem ukousl jen pár stránek, než se objevil Ondra s hrstí plnou blum. Chvíli jsme si povídali, než se začali trousit ostatní.<br>
Meandry pokračovaly ještě pár dalších kilometrů. Bylo to moc pěkný. Ale nakonec skončily. V kempu jsme si daly Holbu, Radlery a Sára si dala zmrzlinu. Udělal jsem blbej vtip, že Míšu by chtít neměla, protože jí bude půl roku smutno.<br>
Místo na kempování se nějak nechtělo objevit. Ale nakonec jsme jedno spatřili. U mola s vyhozenou autosedačkou. Bylo tam i ohniště a kousek po cestě nahoru král všech řopíků. [Pěchotní srub Závora](https://en.mapy.cz/s/cogugakuju). Rozbili jsme stany a hamaku a připravili si večeři. Po mých těstovinách s omáčkou jsem si ještě na chuť opekl polooštěpok na klacku s chlebem. A to zřejmě byla chyba. Ještě, že si ho nikdo nedal se mnou.

### 7.7. Znojmo na Cole

V noci jsem se kroutil a bylo mi blbě. Někdy před šestou mě vzbudil hlas dvou lidí, co přijeli autem. Později se ukázalo, že to byli rybáři. Ale přišlo mi, že jsou to kluci s kuličkovkami, co se jdou střílet k řopíku. Vydrápal jsem se z hamaky ven a šel se projít. Bylo mi fakt na zvracení. Chodil jsem sem a tam a snažil se dýchat čerstvý vzduch. Okolí mělo vibe dlouhé cesty na kole. Byli jsme někde a já nevěděl kde přesně. Bylo ráno a já trpěl. [Třetí dny jsou nejhorší](../2018_july/#87-neděle---něco-na-mě-jde). Po chvíli se objevila Marťa a hledala místo, kam si zajít na záchod. Chodila prý za ŘOPík, ale auto jí ten plán rozbilo. Vyrazila někam daleko do lesa a já jsem po chvíli přešlapování došel k názoru, že je čas jít zvracet. Šlo to samo. Většina sýru z předchozího večera ze mně vylítla v nepříliš změněný podobě.<br>
Během toho co ostatní snídali jsem zvracel ještě dvakrát. A cítíl jsem, že to není jen žaludek. Že to půjde dál. Debilní polooštěpok. Marťa se rozhodla, že pojede se mnou, protože bez jídla jsem byl slabej. Vyjeli jsme první a povídali si o práci, nabírání ajťáků co jedou na chatgpt za cifry jako 90 tisíc a o Mišce. Ale o ní jen trochu.<br>
Dojeli jsme do rakouska. A viděli ledňáčky.<br>
Potkali jsme jeden téměř dětskej jez a nakonec za poslední hry kontaktu jsme dojeli k mostu, kde jsme měli předat lodě. A vyšlo slunko. Poslední den vžycky prší a slunko vyjde, když dojedeme.<br>
Pán byl milej. Odvezl řidiče. Zbytek počkal hodinu a pak pro nás Marťa přijela. Necítil jsem se o moc hůř. Ale líp taky ne. Jel jsem tak vepředu s Marťou abych jim nepozvracel Yuki.<br>
Dojeli jsme do Znojma. Marťa nás vyhodila u půlnapůl a jela zaparkovat. Pizzy zrovna došly. To byl pech. Zašli jsme tedy na burgery o kus níž po cestě. Vypadaly hodně fér. Škoda, že jediný co jsem byl s to pozřít byla cola. Ale aspoň jsem ušetřil. Narozdíl od Vildy s Jardou, kteří si dali dvě porce a nechali tam randál. A cholesterol v jejich cévách na tom taky určitě nebyl líp než ráno.<br>
V mezičase došlo v pekárně pečivo. Zbylo už jen kafe a poslední dortík a ten měl Ondra, protože nepil kafe. Dal jsem si opět filtr na led. Sedli jsme si dozadu na trávu a povídali si.<br>
Někteří vyrazili na zmrzlinu, protože kafe nebyl jejich jed. Domluvili jsme se, že se potkáme na výhledech. Bylo to trochu divně posh, jít ve Znojmě (skanzenu jak to někteří nazvali) na turistický místo. Ale vlastně to bylo fajn.

<a href="../images/2024_july/7_1.jpg" target="_blank"><img src="../images/thumbnails/2024_july/7_1.jpg"></a>

Po výhledech už byl čas vyrazit dom. Zas jsem jel s Marťou vepředu.<br>
Vzadu se diskutovalo o kontroverzních tématech jako paušální daň, pěti koalice, eutanázie a nakonec došlo na izraelsko-palestinský konflikt. Sám jsem si na to ještě neudělal striktní názor. Je tam tolik věcí špatně a obě strany zabíjí tolik civilistů, že se prostě nedokážu přiklonit k jedněm či druhým. I přes to, že islám mi přijde horší z těch dvou náboženství.<br>
Ve Vrškách jsme se rozloučili a rozešli svými směry. Byl jsem hotovej. Dal jsem si sprchu a pak usnul asi na 10 hodin.

### 8.7. Hop, před doskočením 

Cítil jsem se prázdný. Pro jednou fyzicky, ne psychicky. Dal jsem si ovesnou kaši a vyrazil na kole do Vysočan. Cestou jsem si připadal, že jsem na tom fyzicky překvapivě dobře. Až když jsem si sedl ke stolu, začínalo mi docházet, že to byl falešný pocit. Převážně jsem si povídal s Vláďou o vývoji Horse Shoe Locku. Trochu jsem posouval PCD aplikace na testování a uvědomil jsem si, kde dělám chybu v USARTu. Hodiny. Vždycky jsou to hodiny. SetCb se musí volat až z metod. V konstruktorech totiž nenastaví interrupt.<br>
V lidlu jsem si koupil horský chléb, edamame s česnekem a humus. Pomalu jsem to konzumoval a začínal mít pocit, že budu dobej.<br>
Až tak, že jsem se cestou domů zastavil zacvičit si na konopišťské.<br>
Byl tam pán co na mě promluvil. Říkal, že se mu líbí, jak důkladně provádím cviky, že už cvičí dvacet let a moc to nevidí. A že prý není teplej, jen mi chtěl říct, že to cení. Bylo to fajn. Střídal jsem cvičení a duolingo asi 3/4 hodiny a pak jsem zajel do edenu pro kasein.<br>
Buď to byl právě ten kasein, nebo čočkové těstoviny s fazolemi, co mě postrčilo přes hranici od lepšení se do jasný běhavky.

### 9.7. Místo zvracení průjem

Na deník jsem nesáhl od [23.6.](../2024_june/#236-dát-ne-brát). Protože na mě ale přišel regulérní průjem, jet do Vysočan bylo nemožný a prokládání práce psaním tak bylo vlastně příhodný.<br>
Zastavil jsem se v lékárně pro uhlí. Bavil jsem se tam s magistriní o rozdílu smekty a uhlí a stejně jako já se klonila k uhlí.

### 10.7. Nepoužitá tabule

Cestou do práce jsem se zastavil u cvičítek, dal tomu tak půl hodiny, vyplinil trochu duolinga a do práce dojel na osmou. Osprchoval jsem se v naší pracovní sprše, kde naneštěstí neteče moc studená, ale bylo to lepší, než být ulepený. Řekl jsem si, že si musím připravit do skříňky pracovní oblečení, abych se po osprchování nepřevlékal do stejného trička.<br>
S Vláďou jsme pověsili ve vývoji tabuli. Dočasně na regály. Teda pustil se do toho on. Ale moc to nezvládl. Nalihoval houbu a tabuli spíš umazal než vyčistil. A pověsil jí na výšku jen na jeden šroub, takže se houpala a nebyla vyvážená. Moje háčky a pověšení na šířku bylo mnohem lepší. A povrch jsem vydrhl lihem a ubrousky.<br>
Stejně to bylo k ničemu. Rokovali jsme od desíti, kdy přijel Ludva ze zkoušky a Jirka z Hradce. Jirka totiž poznámky zapisoval rovnou do issue. Probrali jsme toho hodně. Ludva chtěl hodně řešit frontend, Vláďa hodně backend. Sešli jsme se kvůli backendu. Ale ono je těžký říct, kde jedno končí a druhý začíná. Teda.. ten předěl je jasnej. Ale jedno bez druhýho nedává smysl.<br>
Schůzovali jsme i na obědě v AFI tower a potom, dokud jirka nemusel odjet. Po meetingu jsem se věnoval NFCU.<br>
Když jsem odjížděl, venku byla písečná bouře. Kdybych neměl brýle, neviděl bych nic. Dle mapy někde na opačné straně Prahy byla bouře opravdická, ale ve Vysočanech prostě jen poletovala oblaka bordelu ze země.<br>
Přes Karlín a tunelem nahoru jsem jel plavat na Olšanku. Otevřeli jí po letní revizalizaci. Což znamenalo novou podlahu v šatně, kde do té doby byla podlaha úplně v poho. Nefunkční sprchy a ale nadále nepouštěly vodu a povrch bazénu se odlupoval víc než předtím. Co už.<br>

### 11.7. Remote ale stejně v práci

Před meetingem v půl jedné jsem se rozhodl, že zmerguju větev, kde simuluju nfc čtecí čip a větev s protokolem. To mi zabralo docela dost času a výsledek byl takový, že na tom bude ještě randál práce. Ale když jsme s Vláďou vyráželi na oběd do Vietnamky.<br>
Online meeting jsme nakonec měli na Vláďově laptopu. Řešili jsme hodně profil kola. Profil zůstane. Nastavení a číselníky vyplynou z toho, jak budeme psát backend.<br> 
Když jsme s DJ uzavřeli vývoj a rozhodli se vyrazit, zjistili jsme, že venku prší. Nad Prahou se dle radaru z ničeho nic zformoval mrak. Predikce ale říkala, že dvanáct minut přejde. Tak jsem to přečkal. DJ vyrazil trochu dřív a tak trochu víc zmokl.<br>
Před domem jsem si uvědomil, že mám chuť na bramborové knedlíky se zelím. V lednici byly noky. To bylo podobný. Ale zelí jsem neměl. Zastavil jsem se proto v Lidlu. Noky byly naneštěstí říznutý bazalkou což se do zelno-uzeno-tofuové chutě moc nehodilo, ale řekl jsem si, že se chutě časem smísí a co jsem nepovečeřel jsem dal do krabiček na další dny.<br>
To jsem ještě nevěděl, co přijde ráno.

### 12.7. Nečekaně bez zubů

Večer jsem si řeklm že ráno půjdu běhat. A opravdu jsem šel. Sic jen jeden výběh ke Groebově vile, ale lepší než nic.

<a href="../images/2024_july/12_1.jpg" target="_blank"><img src="../images/thumbnails/2024_july/12_1.jpg"></a>

Když jsem pak po sprše ještě chvíli odpočíval v posteli, zavolala mi holčina s extrémně příjemným hlasem. Už jsem ho předtím slyšel, ale chvíli mi trvalo asociovat si ho s někým konkrétním. Kdo je a proč mi volá totiž řekla tak rychle, že to můj mozek úplně minulo. Zubnímu chirurgovi se uvolnilo místo. Dneska. V deset. Chvilku jsem to vážil a pak odsouhlasil. Vlastně jsem pár dní zpátky přemýšlel nad tím, že jim zavolám. Zuby mě pobolívaly, podle mě určitě kvůli horní osmičce a takhle jsem to za sebou mohl mít o skoro tři měsíce dřív.<br>
Plán jít plavat tak padnul. Pomáhat o víkendu Jardovi s terasou taky. Cestou jsem si aspoň zacvičil.<br>
V práci jsem se pustil do snahy o pochopení toho, co už Vláďa napsal. Nebo spíš vygeneroval. Vláďa Go nepíše. Píše pythonový překladač OpenAPI YAML specifikace do Go Pythonovým udělátkem a Jinjou.<br>
Ale Go k tomu je třeba chápat a tak jsem se pustil do čtení Effective Go. Je to zvláštní jazyk.<br>
Na desátou jsem dojel k Zubařům u Pivovaru. Holka s příjemným hlasem měla taky příjemný úsměv. Vůbec.. byla to jedna z těch holek, do kterých se člověk zamiluje a má proč. Uměla to s lidmi. Uměla to s dětmi, které se tam točily. Dělala svojí práci extrémně dobře. Jen to umělý obočí..<br>
Zubař byl taky extrémně milej. Ale popis toho, co plánoval dělat mi přišel docela děsivej. A oprávněně. Prý patnáct minut. Bylo to jedno z nejnepříjemnějších třiceti minut mýho života. Řezal hodně. Páčil ještě víc. Vlastně jsem si myslel, že mi vylomí se sestřičkou čelist a z bolesti na opačný straně, než řezali jsem málem chcípnul. Naštěstí mi pak dal kousátko a ta síla se rozložila jinak. Ale musel mi dát asi 5 dávek umrtvovadla. Prostě jsem to v tom nervu pořád cítil. Horní vytrhl jen tam mimochodem, když mi dával čas oddechnout si od páčení spodního. A to byl asi tak stejně velkej, jako [ten co mi trhala paní Benešová](../2024_june/#176-bez-zubu-do-vykáně-a-ještě-dál).<br>
Když bylo dílo dokonané, dal mi zub do rukavice, předepsal mi antibiotika, aulin a poslal mě zatáhnout dva a půl tisíc za kolagenovou výplň. Proč ve Vršovicích stála sedm kil a ve Vysočanech takovouhle pálku mi bylo tajemstvím, ale byla to poslední osmička, kterou mi kdy v životě trhali. Bylo mi to jedno. Vlastně jsem z toho měl dobrej pocit. Měli to tam pěkný. Byli profesionální a milí. A já to měl za sebou. Pro Aulin jsem sjel rovnou. Cítil jsem, že bez drog to bude krize. Taky jsem si v Bille koupil dva pytlíky hřášků a začal ledovat.<br>
Zbytek dne jsem pročítal Effective Go a měl dotazy na Vláďu.<br>
Domu jsem nakonec dojel na kole, což jsem většinu dne zavrhoval. Ale déšť na chvíli ustal a bylo vlastně příjemně. Jel jsem jak šnek a dojel v pohodě.<br>
Vlastně jsem na mě začínaly přicházet pocity radosti jako už dlouho ne. Měl jsem to udělat dřív, ale lepší pozdě než-li později. Cítil jsem se trochu dospěleji. Možná to bylo trochu Aulinem. A možná že 152 dní od rozchodu je moment, kdy už to přestává být tak hrozný.

### 13.7. S nateklým obličejem

Klid doma. Víc bych toho nezvládl. Obličej mi otekl jako prase. Ale nebolel tak moc jak jsem se obával. Asi to udělal fakt dobře. I jíst jsem zvládal. Došel jsem si do Lidlu pro vajíčka, chleba, nějakou měkkou zeleninu.<br>

### 14.7. Dotáhnout to do konce

Zuby až tak nebolely. Rozhodl jsem se den začít pořádnou snídaní. Snídaní, kterou by pochválila i Glucose Goddess. Volská oka, zelenina, edamame, a chleba s bazalkovým pestem. Nakonec jsem si dal předepsané prášky, ale plánoval jsem, že to byla poslední dávka.

<a href="../images/2024_july/14_1.jpg" target="_blank"><img src="../images/thumbnails/2024_july/14_1.jpg"></a>

TODO říkalo, že bych se měl podívat na Vojtovy soubory. Měl jsem to naplánované na jedenáctou a do té zbývalo ještě dost času a tak jsem se vrhl do čtení. A pak jsem si psal s Restbenkou. Bůh ví jak se ve skutečnosti jmenuje. Nejspíš mě opravdu netahala za nos, jak jsem se chvíli obával. Kdyby se mi opravdu povedlo, co jsem plánoval, byla by to dobrá záplata na moje pošramocený ego.<br>
Vojtovy soubory byly bordel. Zabralo mi to několik hodin a nevím, jestli jsem se kamkoliv posunul. Jen jsem zmírnil chaos. Což vlastně je krok dopředu.<br>
K obědu jsem dojedl noky se zelím. Šly kousat bez bolesti. Hodně jsem se snažil, aby mi nic nevlezlo do děr po zubech jako naposledy. Nějaký blbý semínko hnilo v dásni a smrdělo. Tentokrát ale byly díry zacelené strupem lépe. Možná kvůli kolagenu a šití. Možná taky kvůli tomu, že po trhání jsem nekousal gázu, ale nechal jí krvácet. Měl jsem z toho dobrej pocit. Koukal jsem na Dark Matter a ledoval hráškem.<br>
A pak jsem se přesunul do Grébovky číst a duolingovat. V knížce o zvycích psali několik rad, které jsem chtěl implementovat.

- Sepsat a ohodnotit si své zvyky
- Napsat si *implementation intention* - v podstatě algoritmizace. Budu dělat *tohle tehdy tady*.
- *Habit stacking* - když jeden zvyk skončí, navázat na něj dalším
- Předělat okolí tak, aby cues k těm dobrým byly na očích a ty k těm špatným schované.

### 15.7. Zařadit balanc

Ivan mě požádal, zda bych nezapojil spínače na tiskové farmě. Vlastně mě o to požádal už před odjezdem na dovolenou. A já to úplně vytěsnil. Pustil jsem se do toho. Vybral dvojlinku. Měřil, stříhal, protahoval, pájel, krimpoval a po skoro osmi hodinách byl s výsledkem spokojený. Nebyl to úplně cable porn. Ale řekl jsem si, že to udělám pořádně a udělal to tak. Rozhodně líp, než to bylo v Karlíně.<br>
Někdy v polovině onoho kabelování jsme vyrazili pěšky do Vietnamky s Ivanem a Vláďou. Bylo fakt horko. Ivan vykládal o dovolené v chorvatsku. Vláďa o tom, že dům jeho rodičů je skoro pasivní a že některé věci jsou mrtě chytré. Třeba, že v létě do spodních pater nesvítí, protože slunko je vysoko a tak balkon v patře stíní oknům. Zatímco v zimě je slunko nízko a tak dolů svítí. A že podlaha je tam černá, takže zimní slunko jí ohřeje a nemusí se skoro topit. Asi je fajn, když máš rodiče, co o věcech přemýšlí a pak je budují. Ale nemůžeš mít všechno.<br>
S udonem jsem zdržoval. Kousal jsem jen nalevo a trochu to bolelo. Ale zvládl jsem to.<br>
Po práci jsem se zastavil na Konopišťské a dal tomu asi 3/4 hodiny. Povídal jsem si tam s holkou, která cvičila balanční cviky na kolena. Měla je vyhazovací jako já, možná víc a jedno jí operovali. Byla docela milá. Po chvíli jsme si tykali. Vlastně jsem jí začal tykat rovnou, když o tom přemýšlím. Sluchátka jsou zabiják sociální interakce na workoutových hřištích. Měl jsem radost, že jsem to rozbil a povídal jsem si tam s někým.

### 16.7. Přejít na esp?

Aileen mi posílala fotku bot. Poslal jsem jí zpátky fotku barefootů. Neměla tušení, že něco takovýho existuje a vyptávala se na ně.<br>

<a href="../images/2024_july/16_1.jpg" target="_blank"><img src="../images/thumbnails/2024_july/16_1.jpg"></a>

Přišlo mi divný, že mi psala nějaká holka z Londýna. Ještě k tomu asiatka sexy jak blázen. Za měsíc měla přijet do Prahy s taťkou, kterej tu měl mít konferenci. Chtěl jsem jí potkat. A víc. Byla to sexy asiatka co o mě jebila zájem... jak bych mohl nechtít víc.<br>
Dovezl jsem si domů smarwi desku a převodník. Trochu jsem si hrál s Arduino IDE a přeložil si příklady pro ESP8266. Fungovaly na první dobrou. Jak blikač, tak wifi. Stáhl jsem si nějakou nezašifrovanou stárnku.

<a href="../images/2024_july/16_2.jpg" target="_blank"><img src="../images/thumbnails/2024_july/16_2.jpg"></a>

Když jsem ale přeložil Vojtův firmware, byl zaseknutý v kafemlejnku restartů. Zjistil jsem, že to dělá WatchDog. Proč ale to ne. Internet měl za to, že to souviselo s napájením. Ale měl jsem pochyby. Jiné kódy fungovaly. Byla to záhada, kterou jsem moc nechtěl řešit. Vojta slíbil, že z původních majitelů vytáhne větší knowhow.

### 17.7. Hubnu.. asi

Za balónem. Tak jsem jel do Práce. Všiml jsem si ho někde na Vinohradech. A pak se mu celou cestu přibližoval.

<a href="../images/2024_july/17_1.jpg" target="_blank"><img src="../images/thumbnails/2024_july/17_1.jpg"></a>

DJ stavěl sklad vzorků. A našel spoustu věcí, které jsme hledali. Třeba pilku na železo. A váhu.<br>
Ta objevila, že vážím 61,8 kg. To bylo míň než jsem čekal. Tak nějak jsem si myslel, že vážím 66. A trochu doufal, že s cvičením venku nabírám. Dle BMI jsem byl přesně v normě. Ale nějak mě to rozhodilo.<br>
Později jsem v Garminu zjistil, že v únoru ve Finsku jsem zalogoval 61 kg. Možná jsem přece jen spíš přibíral. Ale bylo třeba přibrat svalů víc. Dal jsem si ke svačině po obědě v AFI s Ludvou ještě burákový máslo.<br>
Miminko tchýnina jazyka rostlo a vypadalo zdravě. Ale nějak postrádalo proužky. Poslal jsem fotku Martě se zklamanou zprávou. Ale dospěli jsme k názoru, že proužky by se ještě mohli objevit.

### 18.7. Už se to rýsuje

Ráno jsem se zastavil na chvíli cvičit. Deset shybů už dám docela v pohodě. Vosečkovy šikany ve vysokém vzporu mi pořád dávají záhul. na břicho jsou ale fajn. Možná, že někdy bych si mohl pořídit i sixpack. Ale to je asi zbytečný. Chci být zdravej. Ne namakanej. Radši jsem se věnoval balancu. Tam mám fakt mezery. A nechci mít zas vyhozený koleno.<br>
Dopoledne jsem si změřil, jak dlouho trvá, než se oscilátor ustálí. Vláďa tipoval 1.5 *m*s. Já víc. Bylo to 1.1 *m*s. Měl jsem nastavenou jednu a tak jsem nemusel nic měnit. Bylo to trochu antiklimaktické. Simulátor ST25R už docela fungoval. Dal jsem se do psaní simulátoru PICC.
Po práci jsem jel plavat. Zprvu jsem přemýšlel o hotelu Step, ale zvolil jsem starou dobrou Olšanku. A v šatně zjistil, že nemám ručník. Co už. Hlavně, že jsem měl plavky.<br>
Po kilometru mi začala být nějaká zima. Obzvlášť při sušení, bez ručníku. V albertu jsem si pořídil 2 olivové šneky, cottage a šel si s tím sednout do rekonstruovaného vnitrobloku, kde si nahá děcka hrála v kašně a jejich matky si povídaly na lavičkách. Po oušku jsem je poslouchal. Moc rozumu nepobraly. Zní to hnusně, ale bylo to tak.<br>
Doma jsem ještě koukal do kódu. Nějak mě to chytlo. Ta fáze, kdy už člověku něco začíná jít je fajn. Stres z toho, že to nikdy nebude fungovat už opadl a měl jsem pocit, že to bude dobrý. Že mi to něco dá. A že to půjde použít v horseshoe locku.

### 19.7. Kontroly, nostalgie a náhody

Vláďa mi koukl na simulátory. Řekl, že se mu moje rozdělení vrstev líbí. Nijak důkladně to nestudoval. Ale dal mi pár rad a tu a tam něco pochválil. Bylo to rozkopaný až kam a nic moc to nekontrolovalo. Ale šlo na tom stavět.<br>
A tak jsem stavěl. Sice jsem přetáhl dobu, kdy jsem chtěl být v práci o hodinu. Ale nakonec mi simulátor PICC kontroloval, zda simulátor ST25R nastavil špatnou modulaci. Bylo to super.<br>

```
/home/adam/codes/nfcu/tests/nfcu.cpp:116: error: Failure in TEST(Nfcu, TypeB)
/home/adam/codes/nfcu/tests/piccsim.cpp:142: error:
	Message: Wrong Modulation.
	expected <1>
	but was  <0>
	difference starts at position 0 at: <          0         >
```

Enumy sice zanikly při překladu. Ale zpráva zněla jasně. Ukazovala na správný místo a odhalila přesně to co měla.<br>
Z Vysočan jsem jel do Holešovic do Alzy pro nový kartáček. Těšil jsem se na něj. Philips Sonicare 4300. Asi ne tak vysoká řada, jako měla Miška. Její podle obrázků vypadal na sérii 9000. Ale recenze se shodovali na tom, že zas o tolik víc lepší řada neudělá a 1889 slevněných na 1372 mi přišlo dobrý. Ten její za 5699 se dvěma režimy navíc a cestovním pozdrem, které lidé označovali za nepraktické mi přišlo jako zbytečný vyhazování peněz. Pohybů měl umět stejně a lidi byli z recenzí nadšení.<br>
Cestou domů jsem chtěl plavat. Přemýšlel jsem o výstavišti. Ale bylo to z ruky. Olšanka tedy. Z nostalgie jsem projel Corsem a nakoukl do našeho bývalého kanclu. Paní za kasou byli překvapené, z toho, že jsem tam kdysi pracoval. Povídali jsme si o tom místě. Byla to nostalgie.

<a href="../images/2024_july/19_1.jpg" target="_blank"><img src="../images/thumbnails/2024_july/19_1.jpg"></a>

A najednou na mě někdo volal jménem. Kája Urbánková. To jsem nečekal. Prokecali jsme venku u g5 stanice asi hodinu. Dohodli jsme se, že ve středu se půjdeme projet na kole po práci.

<a href="../images/2024_july/19_2.jpg" target="_blank"><img src="../images/thumbnails/2024_july/19_2.jpg"></a>

V bazénu jsem tentokrát byl i s ručníkem. I tak jsem ale cítil, že mi to moc nejde. Asi ty zuby. Po kilometru jsem toho měl plný zuby. Holka bez brýlí, kterou jsem viděl pár pátků zpátky tam nebyla. Škoda.<br>
Doma jsem si ještě udělal rychlou večeři na pánvi a ztratil se v Dark Matter.

### 20.7. Promeškaná příležitost

Temné hmoty mi chyběl jeden díl do konce. Dal jsem ho ráno se snídaní. Taky jsem si četl o ESPčkách a napsal Vojtovi. Rozhodl jsem se, že na oběd pojedu do ikey. Přemýšlel jsem nad životem. Moc jsem nežil. Spíš přežíval. Ale nějak jsem si na to zas začínal zvykat.<br>
Potkal jsem Jardu. Večer jsem měl hlídat Koru. Jel pracovat do Vídně. A Sára se měla vracet až další den.<br>
Vystoupat na Zličín v těch 26 stupních bylo docela náročný. V ikee jsem si dal své oblíbené kuličky a dal se do psaní.<br>
A zkoumání těch ESPček. Jejich ESP-IDF mi přišlo jako jiná forma HALu. Bál jsem se, aby to nebylo z bláta do louže. Možná by ale šlo, napsat si na jejich API wrappery, které by používali naše interfacy. Možná trochu odvážný nápad. Ostatně to by mělo jít i s HALem a vůbec jsem nevěděl jak na to. Ale lidi na internetech to dělali.<br>
K Berounce, jak jsem plánoval jsem nakonec nedojel. Sjel jsem dolů po Plzeňský, doma osprchoval tchýniny jazyky a vyrazil pro Koru.<br>
Šli jsme do psího parku. Nechal jsem jí tam chvíli běhat a házel jí klacíky. Byla podivně hodná. Ani nepípla a neutíkala moc daleko. Doma už jsme toho moc nezvládli. Koukal jsem na nějaká videa o ESP-IDF. Běží v tom RTOS. Největší kumšt zřejmě bude vymyslet scheduler. RTOS ale umí statické plánování úloh. Nějak by to mohlo jít. Kora pozorovala okolí z balkonu. Aileen jí nazvala *The Pensive Dog.*

<a href="../images/2024_july/20_1.jpg" target="_blank"><img src="../images/thumbnails/2024_july/20_1.jpg"></a>

Před spaním jsme ještě jednou šli ven.

<a href="../images/2024_july/20_2.jpg" target="_blank"><img src="../images/thumbnails/2024_july/20_2.jpg"></a>


### 21.7. Pejskaři musí být fit

Kora v noci štěkala na někoho z balkonu, když jsem jí ho přivřel, šla spát a byla tak tichá, že jsem měl obavy, jestli vůbec žije. Kolem osmý už ale vypadala, že je na čase jít ven a tak jsme ještě před snídaní vyrazili na psí louku. Po asi půl hodině venku jsem si koupil v Lidlu věci na snídani a se psem vyrazil zpátky. Udělal jsem si vajíčka a dal se do čtení toho, jestli půjde obalit esp-idf c++ wrappery. Přišlo mi, že to půjde.<br>
Pak jsme s Korou vyrazili ven. Na cvičítka. Bylo 32 stupňů a bylo jasný, že o moc dál bychom nedošli. Cvičítka byla slunkem rozpálená tak, že téměř nešla držet. Moc jsem toho nenacvičil. Trochu jsem se ale posunul v Duolingu.

<a href="../images/2024_july/21_1.jpg" target="_blank"><img src="../images/thumbnails/2024_july/21_1.jpg"></a>

S korou jsme pak došli k pítku na Míčánkách. To jí bavilo. Chramstala tekoucí vodu a skákala na kapky, co jsem na ní cákal z lahve.<br>
Zatoužil jsem po kafi. A něčem sladkým. Typika byla moc drahá. Vyhrál Antonín. Ledové latté, které jsem z nějakého tajemného důvodu dostal do plastu a dvě makové buchty. 141 korun. To bylo fakt dost. Ale všechno bylo dobrý.<br>

### 22.7. Simulovat PICC není jen tak

V práci do půl deváté

### 23.7. Jsme divná generace (a filmy to potvrzují)

<a href="../images/2024_july/23_1.jpg" target="_blank"><img src="../images/thumbnails/2024_july/23_1.jpg"></a>

robin s petrem<br>
kino v campu<br>

<a href="../images/2024_july/23_2.jpg" target="_blank"><img src="../images/thumbnails/2024_july/23_2.jpg"></a>


### 24.7. S Kájou za chlazeným nápojem

poprvé do stepu<br>
za kájo<br>
ztracen někde za libeňákem<br>
hluk pod stříškou<br>
dotační podvodníci<br>

<a href="../images/2024_july/24_1.jpg" target="_blank"><img src="../images/thumbnails/2024_july/24_1.jpg"></a>

### 25.7. Ivan bývá sám sobě nepřítelem

Bez žaluzií jsem se vyspal dost na houby. Překvapivě ne kvůli světlu, ale kvůli hluku. Zatmívací závěsy dost zvuků pohltí. Bez nich jsem slyšel vlaky, jako by mi projížděly kolem hlavy.<br>
U snídaně jsem si povídal s Petrem a s Robinem. Čekal je dlouhý den až do osmé. večerní. Tentokrát jsem si tedy vzal klíče k sobě a zamířil podruhé do STEPU. Slavii poráží snad ve všem. Finská sauna má sice asi jen 70°C ale je tam. Uplaval jsem 1100 m s tempem pod 2min/100m. A v práci jsem byl před devátou. Ivan se tomu podivoval. S Vláďou rovnali stoly, ale podložek bylo málo a tak bylo třeba další dotisknout.<br>
Na obědě jsme diskutovali o běhání. Ivan opět začal. A opět do toho podle mě šel příliš zostra.<br>
V podstatě v jedné větě řekl, že ho z běhání bolí kolena a že opět poběží Velkou kunratickou, kde si rozjebal kolena na rok dopředu. Ivan je občas sám sobě nepřítelem<br>
Babral jsem se s EMUCO dokumentaci a simulacemi. S Vláďou jsme objevili, že budeme certifikovat podle verze 3.1 a že 512 bajtů FIFO stačí. Protože je toFIFO. Akorat budu muset číst během zápisu. To nebude jen tak. Řekl jsem si proto, že přepíšu NFCM. Použiju functor, a lambdy. Umožní mi to volat asynchronní metody s parametry.<br>
Doma jsem opravil garnýž a pustil si Netflixovou verzi Death Note. Byla to dle očekávání sračka. V porovnání s originálem rozhodně.<br>
Petr přivedl Robina v osm. Skočil ještě pro pizzu a po jídle jsme hráli kostky. Měl, obrázky zvířat místo čísel. A člověk sbíral různé kombinace. Prohrál jsem. Co naděláš.<br>
Veselí se pak odebrali na kutě a já jsem dokoukal ten film.

### 26.7. Jsou brontíci hipíci?

Zdál se mi další sen o vztahu. Tentokrátjsem nebyl jen bláznivě zamilovaný. Tentokrát jsem řešil problémy. Moje dívka měla tentokrát Černé vlasy. Byli jsme na nějaké kostýmové párty a nevím co se stalo, ale najednou se rozhodla, že uteče. Běžel jsem za ní dost dlouho do kopce a když jsem jí doběhl, byla u ní její kamarádka, která se chovala jako její advokát. Nějak jsem to dokázal zachránit. Mluvil jsem od srdce, přiznal chybu a dívka pookřála. Vzbudil jsem se se vzpomínkou na to, že se na mě usmála a já v jejích očích videl, že to bude dobrý.<br>
Moc nevím co si z těhle snů odnést.<br>
Robin s Petrem se balili. Vstal jsem opůl hodiny později než jsem plánoval a rozhodl se, že si napíšu že v neděli 28.7. půjdu spát brzy, budu mít připravené oběd do práce, laptop v batohu a nebudu ráno čumět do mobilu.<br>
Petr mi do práce napsal, že si u mě nechal laptop. Přečetl jsem si to po tom, co jsem uplaval 1500 metrů ve STEPU v dobrým tempu a vyhřát se v sauně.<br>
Vláďa tentokrát zůstal doma. Měli mu přijet zapojit klimatizaci. To znamenalo, že na přepis do lambda funkcí jsem byl sám. Ani jsem nevěřil, že by se mi to mohlo povést. Ale povedlo. Napřed prošly testy a binárka šla přeložit na první dobrou.<br>
Málem jsem přetáhl konec pracovní doby. Next bike byl daleko a na nádraží jsem se dostal s mnohem menší rezervou, než jsem počítal. V kupé jsem seděl s Ostravákem, co kouřil rape. Zeptal se a okna byla dokořán. Bylo mi to jedno. Dráhy mě opet dráždily. Na rok 2024 byla kvalita služby vlaku do Pardubic bídná.<br>
Trasa do Hradce ale byla lepší. O poznání. takový koleje na jihu potřebujeme.<br>
V Čeperce jsem na zastávce potkal dvě účastnice. Meli nás tam vyzvednout, ale telefonem jsme se domluvili, že tam trefíme bez pomoci. Bára měla na krku Praktiku. Aspoň mi to tak připadalo. Ve skutečnosti to ale byl digitální Nikon.<br>
Eliška byla povídavá. Společně jsme došli do sokolovny, kde nás přivítala Hanka. Ostatní prý přijdou hned. Byli na pozemku, který jsme viděli z vlaku.<br>
Dostali jsme večeři a organizátor Martin společně s dvěma technicky zdatnými kluky Zapojil projektor a po krátkém představení se nám odprezentoval, Co Spolek Pestré Polabí dela!<br>
Po prezentaci, která byla překvapivě zajímavá a poučná jsme diskutovali nad pivem, vodou a zeleninou z místní farmy. Trochu jsem se chytil do hádky s matfyzákem Michalem. Většina lidí byla na mé straně, že hon za efektivitou ve výrobním a dodavatelském řetězci vždy způsobí, že někdo bude trpět.<br>
Diskutovali jsme až do půlnoci ne-li déle. A někteří tam zůstávali nad lahví pálenky, což se brontosaurům moc nezdálo. Ale spolek Polabí nebyli brontíci.<br>
Já jsem se natáhl pod borovičkami. Na hřišti totiž hrozilo, že člověka ztropí zavlažovací systém.

### 27.7. Bezpečná organizace zábavy a pití

Světlo bylo už ve čtyři ráno. Zavlažovače se spustily, jak bylo avizováno. Už jsem moc nebyl s to usnout. Nicméně se mi to nejspíš podařilo, neb před šestou mě probudil proud vody. Další zavlažovač se spustil a tentokrát byl tak blízko mě a Davida, že naše spacáky byly durch.<br>
Posunul jsem věci. Dal sušit co šlo a lehl si na lavičku. Byla mi zima a do sedmi už jsem nezalomil ani na minutu.<br>
Před snídaní jsem šel pomáhat do kuchyně. Loupal jsem vajíčka a utíral nádobí. K snídani byla ovesná kaše. K ní kokos, sušené banány, rozinky, skořice a cukr. Glucose Goddess by plakala. Ale energie byla třeba. Po snídani jsem opět utíral nádobí. Tentokrát s Bárou. Vyptával jsem se jí na její práci. Psychologuje lidi, co touží po adopci dítěte.Povídalo se s ní moc dobře. A byla moc krásná. Holka do který bych se zamiloval jak nic. Protože jsem její jméno zahlédl v prezenčce, věděl jsem, že jí je o šest let víc než mě. Nebylo to na ní moc patrný.<br>
Auty jsme přejeli na Milířov. Jel jsem Fabií s entomologem Pavlem, Eliškou a Ivou. Moc jsme toho nenapovídali, ale jeli jsme asi jen 10 minut. Milířov byl jediný kopec široko daleko. Bylana něm rozhledna a naše práce spočívala v nakládání kapiček posečené trávy na plachty a odnášení je do kontejneru u silnice. Bára se dožadovala Bezpečnosti práce. Byla totiž něco, čemu jsem začal říkat Inspektor. Členka Brontosaura, která hodnotila, zda Články splňují vnitřní stanovy organizace. Na téhle víkendovce prý nebyla ve službě, ale taky nechtěla, aby někdo skončil propíchnutý vidlema nebo si Šlápnutím na hrábě přivodil otřes mozku. Postupně jsme se rozdělili na dve skupiny. Menší, která dělala fyzicky náročnější práci a větší, co hrabala a dělala kopečky.Byl jsem součástí té menší. Společně s organizátorem Martinem, teoretickým Matematikem Matoušem, podivínem Michalem taktéž z Matfyzu a Mamkou Ivou, která po letech měla volno od dětí a chtěla dobrovolničit.<br>
Když jsme převezli a vyložili trávu z kůře dostupných míst, sjednotili jsme se se zbytkem. Někteří pak stříhali plot, jiní hrabali a další zas tahali plachty s odklizeným materiálem.

<a href="../images/2024_july/27_0.jpg" target="_blank"><img src="../images/thumbnails/2024_july/27_0.jpg"></a>

K svačině jsme měli moc dobrý meruňkový koláč. Malý klučina nás učil vlajky, Bára bojovala s nepřítelem ostružiníkem a bylo nám fajn. Když jsme dokončili práce, přesunuli jsme se do altánu pod rozhlednou a dali si párkovou polévku. Matouš s Davidem hráli na kytary a Betka dokonce vytáhla ukulele. Na rozhledně nám Martin ukazoval jak někde les ustoupil, ale jinde zas starosta nechal pole rozdělit remízky, pásem vojtěšky, díky kterému se voda dokáže lépe vsáknout do země a motýli mohou lépe migrovat.<br>
Praha v dáli vidět nebyla. Pět kilometrů od nás but Hradec Králové, ale bul schovaná za lesem. Zato byly vidět Orlické Hory a Krkonoše. Napravo se tyčila Sněžka a vlevo byli kotel a Lysá hora.<br>
Nejspíš tam nebyla. Nejspíš byla s rodiči ve Švýcarsku. Ať už to bylo, jak bylo, Krkonoše s ní budu mít navždy spojený. Po výhledech do okolí jsme šli zpět do lesa a na mýtina. Martin nám ukazoval druhy květin a stromů, které se díky nim do přívodu vrátily. Hmyzu tam balo přehršel a různých květů taky. Taky jsme se byli podívat na ovce, které spásali porost a pomáhali tak krajině.<br>
Po exkurzi jsme se jeli koupat. Do Labe pod jez. Voda tam byla ledová. Řeka naplavila kousek pod vodní elektrárnou písečnou pláž, na které jsme měli pohodu s ukulele. Házel jsem žabky, plaval do válce pod elektrárnou, čímž jsem vyděsil Báru a pak jsme si na ostrůvku povídali. O tom jak cestují šílenci. Prý do té kategorie spadám.<br>
Bára se mi začínala líbit čím dál víc. Pojídali jsme spolu mrkev a poslouchali Bětku hrát a zpívat a měli se fajn.<br>
Až zpátky v sokolovně mi došlo jaký mám hlad. Penne s omáčkou z cukety a další bio zeleninou z místní permakulturní farmy byly tak strašně dobré, že si všichni přidávali. Bára měla místo penne rýžové mušlicky. Lepek jí nedělal dobře.<br>
Bavili jsme se s Davidem o stahování pohádek z ulož to. O poplatcích za televizi, stardance a dabingu Rychlé Roty.<br>
A pak jsme šli do rozmanité zahrady na opačné straně vsi. Bětka vyrazila domů. Mávali jsme jí do vlaku, ale jel tak strašně rychle, že jsme netušili, zda nás viděla.
Zahrada byla fajn. Měli tam hezká slepice. S Bárou jsme identifikovali Japonský hloh. Ve skleníku měli želvy, v rybníčku žáby, vzadu citron a milion dalších věcí.<br>
Na cestě zpět nás opět zastavil vlak. Měli jsme na to prostě smůlu. V sokolovně jsme čekali na tmu. Někteří hráli karty jiní si povídali. Vedl jsem s Bárou nějakou diskusi o vztazích, ale už nevím o čem přesně.<br>
Večer jsme vyrazili na louku. Pavel tam měl svítit. To znamenalo, že připravil takový zkřížený dvojstěn s lampou nahoře a lákal na něj noční hmyz. Komáři štípali extrémně. Hmyzu se slétl randál, hlavně nějakých vodních mušek. Koukali jsme na to s Bárou, povídali si o jejím cestování do Británie a poslouchali občasný Paulův výklad. Bára to kvůli komárům nakonec vzdala. Zrovna když na mě přiletěl kvapník.

<a href="../images/2024_july/27_1.jpg" target="_blank"><img src="../images/thumbnails/2024_july/27_1.jpg"></a>

Chvíli po jejím odchodu přiletěl lišaj. Fakt velká noční motýl. Ale vypadalo to, že bude pršet. Vzdal jsem to taky a dobře udělal. Stihl jsem to tak tak.<br>
Na verandě ve vzduchu vonícím deštěm jsem si zapsal poznámky do deníku. Většina lidí na to koukala obdivně. Přišlo mi to fajn. Pak jsme hráli na katary David ze mě vytáhl Chinaski a atmosféra byla kouzelné uvolněná.<br>
Lehce po půlnoci už jsem ale šel spát. Tentokrát dovnitř.

### 28.7. Ty nejlepší jsou rozebraný

Spát uvnitř byla lepší volba. Místo čtyř hodin jsem naspal tak šest. Opet jsme měli ovesnou kaši. Ale byla i nějaká Zelenina a šlo se tak vyhnout cukrovému kolapsu. Bára sice zdržovala, ale když přišla, sedla si rovnou vedle mě. A povídali jsme si a smáli jsme se. Bylo to fajn.<br>
Opět nás čekala práce. Tentokrát v Čeperce. Na pracovišti, které viděla Eliška z vlaku. Šel jsem tam s ní, protože Bára zmizela a ostatní příliš valili. Vtipkovali jsme o rouhání, církvi a jménech. Měli jsme extrémně dobrou náladu a ta nám vydržela většinu dne,Bára se nějak tajemně dostala na pozemek před námi. Vlastně tam byli úplně všichni, včetně nových dobrovolníků.<br>
Byl to ten samý pozemek, kde se svítilo. Akorát jsme tam došli opačnou stranou. Za úkol jsme měli hrabat posečenou trávu. Matouš hrabal až na písek a rozšiřoval informaci, že tak je to správně. Víc kopal, než hrabal. Všichni jsme z toho měli srandu. Nikdo nebyl příliš organizovaný a práce ubíhala docela pomalu. S Bárou jsme začali hrabat do řádek a postup zefektivnili. A trochu se tak odtrhli od ostatních.<br>
Povídali jsme si o vztazích. Mém rozchodu. O tom jak se s tím vyrovnávám a došli jsme k tomu, že je zasnoubená. Trochu mě to zklamalo. Ale co naděláš. Pořád to byla skvělá holka se kterou mě bavilo trávit čas a nový kamarády potřebuju. Proto jsem na tu víkendovku jel. A tak jsme hrabali, povídali si o cestování, práci a vztazích a pojídali u toho ostružiny. David si nejvíc povídal s Eliškou a vypadalo to, že to mezi nimi jiskří. Matouš dělal kokotiny s plachtou a dvěma mladýma holčinama a Michal vykopal láhev ve které bylo mikroklima a rostla v ní tráva.

<a href="../images/2024_july/28_1.jpg" target="_blank"><img src="../images/thumbnails/2024_july/28_1.jpg"></a>

Nějak jsme s Bárou promeškali odchod na oběd. A to jsme oba měli hlad. Zpátky jsme šli ještě s jednou a mladých holek, protože druhá zmizela spolu se skupinou ostatních.<br>
K obědu jsme měli brambory s dipem a zeleninou. Neznělo to uplně slavnostně, ale bylo to zkurveně dobrý. Obzvlásť naložená cibule. Povídali jsme siS Martinem o budoucnosti pozemku a o přivaděčích na dálnici, které přírodě ubližují víc nez dálnice samotná.<br>
Vlak jel v 15:15. Bylo za minutu celá a já jsem odchod uspíšil víc než bylo třeba. Jedna holčina, která s námi chtěla jet zůstala a umývala nádobí, protože byla příliš málo asertivní. Jeli jsme s těmi dvěma mladými holkami, z nichž jedna uměla složit rubikovu kostku za 13 vteřin. Matfyzáci, géniové, psychologové a inženýři. Brontosauři nejsou hipíci. Jsou to mrtě chytrý lidi, který potřebuji vypnout mozek a pracovat venku.

<a href="../images/2024_july/28_2.jpg" target="_blank"><img src="../images/thumbnails/2024_july/28_2.jpg"></a>

Oba vlaky byly nacpaný. Druhá k prasknutí. prošel jsem ho celý a objevil, že vepředu se doChodbičky na zem ve dvou vejdeme. Seděli jsme tam s Bárou a povídali si. Chci takovou holku. Tak chytrou. Tak hezkou. Takovou, která cestuje do Iránu a Indie. Která je Inspektor na dobrovolnických akcích. Která se na mě dívá tak, jak se na mě dívala ona v tom vlaku. Škoda toho snoubence. Ale byla v životě dál než já.<br>
Všechny holky, který se mi kdy líbili byly v životě dál. Miška byla sice jediná mladší než já, ale byla z nich nejuvědomělejší. V Libni jsme se rozloučili. Vzal jsem next bike a dojel do práce vyzvednout se Franze. Petr byl v kanclu a vytíral. Petr je v tomhle divnej. Rozhodně nechci být jako on. Na centu stole jsem se pokusil zbavit praskání v předním kole. Neúspěšně. Cestou jsem se zastavil ve STEPU. Uplaval asi 600 metrů, dal saunu a uvedomil si, že jsem grogy.<br>
Dojel jsem domů, uvařil jsem zeleninu s kuskusem a moc víc toho nezvládl. Bylo načase se pořádně vyspat.

### 29.7. Smrt papíru

Finská sauna a kilometr v první dráze. STEP začínal být mým novým domovským bazénem. V Lidl a jsem si koupil snídani a dojel do práce. Pokračoval jsem v lambdách a posouval se milimetrovými kroky.<br>
Sice jsem měl oběd v krabičce, ale Ivan mě přesvědčil, ať jdu s nimi do Vietnamky. Že prý chce diskutovat o stravování. Rozhodl se hubnout a přistoupil k tomu typicky na Ivana. Vypustil cukry. A málem odpadl. Poradil jsem mu ať jí normálně. Dá si o Čokoládu míň a trochu víc se hýbe.<br>
Po obědě mi přišel Remarkable. Konec papíru se blížil. Překvapilo mě, jak těžký byl. Pocit z psaní byl ok. Škrábal jsem strašně. Ale na papíru to nikdy nebylo lepši. Po práci jsem šel cvičit na Konopišťskou. Přišlo mi, že od doby, co jsem tam začínal jsem udelal nulový pokrok. Víc než deset shybu jsem nezvládl a kliků o moc víc taky ne. Možná jsem byl stále unavený z víkendu. Možná, že bych měl zařadit rest day. Aspoň jsem u cvičení psal. Byl jsem zvědavý, jak dopadne převod na text. Bez internetu to tablet neumí. To mě moc netěšilo. Ale čeština je proste Zrádná. Vlastně jsme se o tom bavili na cestě z oběda. Je to trochu slovanština, ale spíš Němčina a napůl úplně umělý jazyk.Doma jsem si dal ten kuskus. Nejjednodušší jídlo na planetě a přitom tak dobrý. Na pondělí dvanáctého jsme naplánovali grilování u Vojty a já jsem ve zbytku večera sepisoval deník, který od tohoto dne bude psaný pouze rukou. Doufám.

### 30.7.

Znova jsem plaval a znova jsem psal. Když o víkendu člověk hodně žije. Týden pak dokáže být fádní. Obzvlášť když je na zhebnutí horko.

<a href="../images/2024_july/30_1.jpg" target="_blank"><img src="../images/thumbnails/2024_july/30_1.jpg"></a>

### 31.7. Objevovat domovinu

Přestože jsem o víkendu hanil snídání ovesné kaše, byla to přesně ta věc, kterou jsem si ráno připravil. Ale doplnil jsem jí volským okem, protože bílkoviny jsou třeba, když chceš nabrat váhu.<br>
Jel jsem rovnou do práce. Bazén jsem si naplánoval až na odpoledne, protože večer jsme se chtěli sejít s Martou.<br>
Pravidelný meeting jsme zrušili. A zavedli pravidelný meeting na backend. Já se věnoval nejvíc opravám a potom testům NFCU. Rozchodil jsem prodlužování timeoutů v protokolu po S(WTX) zprávě.<br>
V bazénu jsem uplaval kilometr. Myslel jsem, že dám víc. Ale nějak to nešlo. Asi jsem byl příliš unavená z horka venku. Bylo 32°C.<br>
S Martou jsme vyrazili až po osmé. Stavili jsme se v Albertu. Marti si dala sushi a já olivový šnek se sýrem a oba jsme si dali nepivo. Sedli jsme si do Heroldových sadů, kde se připravovala nějaká letní projekce. Když jsme dojedli vydali jsme se na procházku. Postupně jsme prochodili celé Vršovice. Od náměstí až někam k Solidaritě.<br>
Marťa vyprávěla o vyhazovu nového kolegy Matěje. Řekl si o moc peněz, byl divnej a dělal málo. Přišlo mi fér ho vyrazit. Ale Martin to stejně trápilo.<br>
Když jsme se loučili, řekla mi, že už působím veseleji. Možná, že jsem nebyl na špatný cestě. Když jsem předtím odepisoval psycholožce Báře, uvědomil jsem si, že v momentě, kdy jsem potkal Mišku jsem se svým životem byl spokojený. Ona ten dobrý život dělala lepší. Ale ten baseline byl ok. Bylo třeba dostat se zpátky na ok, dřív než někoho potkám. Cíleně či náhodou.

[>> Srpen](2024_august.md)
