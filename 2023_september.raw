[<< Srpen](2023_august.md)

## [Září](2023.md) <!-- omit in toc -->

- [1.9. Aurou na pozemek](#19-aurou-na-pozemek)
- [2.9. Kostel v Mostě 2.0](#29-kostel-v-mostě-20)
- [3.9. Válet se na zemi by nám šlo](#39-válet-se-na-zemi-by-nám-šlo)
- [4.9. Hipsta kafe](#49-hipsta-kafe)
- [5.9. Byla rychlejší](#59-byla-rychlejší)
- [6.9. ...](#69-)
- [7.9. Nečekaná návštěva](#79-nečekaná-návštěva)
- [8.9. Pro spacák](#89-pro-spacák)
- [9.9. Podvádím](#99-podvádím)
- [10.9. Zas ne Albánie](#109-zas-ne-albánie)
- [11.9. Slovinské AVU](#119-slovinské-avu)
- [12.9. Humorné přešlapy](#129-humorné-přešlapy)
- [13.9. Jsem jak Dědek](#139-jsem-jak-dědek)
- [14.9. Třetí koloseum](#149-třetí-koloseum)
- [15.9. Neuleželá Adéla](#159-neuleželá-adéla)
- [16.9. 4-1](#169-4-1)
- [17.9. Čekej pomalu!](#179-čekej-pomalu)
- [18.9. Po stopách Hanibalových slonů](#189-po-stopách-hanibalových-slonů)
- [19.9. Na střechu Evropy](#199-na-střechu-evropy)
- [20.9. Apač nebyl zdarma](#209-apač-nebyl-zdarma)
- [21.9. Koncentrovaná Itálie](#219-koncentrovaná-itálie)
- [22.9. Rozmočený Solný Hrad](#229-rozmočený-solný-hrad)
- [23.9. Vlci a Katalpy](#239-vlci-a-katalpy)
- [24.9. Zmrzlina na zahřátí](#249-zmrzlina-na-zahřátí)
- [25.9. První platba přes Sfey](#259-první-platba-přes-sfey)
- [26.9. 0603](#269-0603)
- [27.9. Strasti kvůli španělům](#279-strasti-kvůli-španělům)
- [28.9. Jeseníky, skoroúplněk a první pusa](#289-jeseníky-skoroúplněk-a-první-pusa)
- [29.9. Dál než jsme chtěli](#299-dál-než-jsme-chtěli)
- [30.9. Dvojvrstvě opeřená](#309-dvojvrstvě-opeřená)

### 1.9. Aurou na pozemek

Miška měla v práci nálož práce. Místo jednoho slajdu po ní chtěli 4. Nad rámec její normální práce. Proto jsme se domluvili, že na pozemek nebudeme spěchat a vyrazíme od ní, takže se bude moct připravit a nebude muset jezdit Aurou ve špičce.

Po práci jsem se otočil doma, sbalil spacák a karimatku, dal si sprchu a vyrazil za Miškou. Když jsem hledal, jak dlouho mi bude trvat cesta, pobavil mě na mapě bod zájmu [Kočka Micka](https://goo.gl/maps/Q3yRhmLu3nYrxabw9). Ještě víc mě pobavilo, když jsem tam na tu kočku opravdu narazil.

![image](1_1.jpg)

Miška nebrala telefon. Přemýšlel jsem, zda jí do okna házet kamínky, ale vysklít okno v jejich zámku by asi nebylo nejlepší. Po chvilce mi zavolala zpátky a o pár minut později už jsme dávali draka spát do chodby a Aurou vyráželi přes Strahov pro Ondru s Rébou na Břevnov.

Dálnice byla zasekaná a rozkopaná. Miška jela hezky opatrně a nejen když pršelo. Déšť ale uvalil okolí do naprosté tmy, jako by slunce zapadalo o hodinu dříve. Kousek před pozemkem si Miška nebyla jistá, zda se aura vejde na malý mostek vedoucí k Sáře a Jardovi, ale Ondra už tudy jel dodávkou, tak jí ukazoval a vešla se tam bez potíží.

Já jsem z auta vyběhl pozdravit ostatní a pak doběhl dozadu, kde mezitím auto zaparkovalo a ostatní vykládali náklady.

Sára připravila úplné hody. Dva druhy salátů, maso na gril, vegeplacky co nedržely po hromadě ale byly skvělý. A já nevím co ještě. Nováčkovic vyprávěli o Taiwanu. Přivezli víno na vaření, které jsem doufal, že už nikdy nepozřu. Tomáš zas vyprávěl o Africe a Havaji a ukazoval spoutu fotek což Mišku zaujalo. Jízda na polorozpadlých kolech mezi žirafami vypadala fakt dobře.

Potěšilo mě, že Jarda nakoupil nepivo a tak se mi podařilo nepít. Večer si Karel, Hengalovic a Nováčkovic postavili své stany. Byl to vtipný průřez historií stanování. Já s Miškou jsme měli to privilegium přespávat v Tinyhousu. I když o tom, jestli to bylo privilegium by se dalo polemizovat. Kberec na zemi smrděl psem tak moc, že jsem ho musel srolovat a odnést a podlaha pod ním nebyla taky nic moc. Ale zase jsme byli s Korou a to je srdcehřivé.

Před spaním měla Miška strašně studené ruce. Trochu jsem jí před spaním svého tepla předal.

### 2.9. Kostel v Mostě 2.0

Ráno se situace obrátila. Studené ruce jsem měl já, zato Miška hřála jako kamna. Držením ruky mi předala určitě víc tepla, než já večer. Kora s tím ale nějak nesouhlasila. Rozhodla se, že buď s ní nekdo půjde ven, nebo nám oběma bude olizovat hlavu. Vstal jsem tak první a šel jí vyvenčit do lesa za pozemkem. Když jsem se asi po půl hodině vrátil, ostatní už byli vzhůru a Miška dokonce balila spacák, protože stěhovat se spacákem je přece nesmysl.

![image](2_1.jpg)

Večer děda prohlásil, že vstávat budeme v osm, snídat v devět a pracovat v deset. Až ráno nás napadlo, že to nebylo plánování, ale že si  nás možná dělal srandu, jak zhýčkaní jsme. Rozhodně to tak vypadalo, když jsme snídali a on už byl nastoupený u tinyhousu a přivrtával do něj oka pro hupcuk. Vypili jsme tedy kávy, zkonzumovali chleba s vajíčkovou pomazánkou, humusem a salátem a přidali se k němu. Společně jsme vystěhovali věci z tinyhousu, odpojili kamínka a začali se připravovat na posun. Ondra, Filip a já jsme se dali do zpevňování kolejí. Vrtali jsme plechy a přibíjeli je do spojů trámů. Dřevěnými dlahami je spojili k sobě, flexou srovnali nerovnosti a použili špalíčky k zafixování trámů k podkladu. Tom vyměnil řetězu na pile. Já s Filipem jsme uřízli poslední trám na kolej a s Ondrou jsme jí přidělali na konec. Stejně jsme jich měli málo. Plán byl zvednout dům. Postavit kolej pod ním. Popojet na postavenou kolej, tu z pod domu sundat a přesunoout na pylony na spáleništi. Dědovi se sice nelíbil, ale Tomáš si ho prosadil a nám se to zdálo dobrý. Inu začali jsme tedy dvěma hevery zvedat dům a pomalu ho podkládat špalíky.

První strana šla dobře. A druhá taky. Postupně jsme zvedli dům dost vysoko na vložení kolejí, spojili je plechem a vruty místo šroubů, protože spoj musel být rozebíratelný a vložili kulánky. Děda zatím připravil tahání. Lano mezi železobetonové sloupky po verandě chaty a kurtnu zaháknutou za řetěz skrz oka na bocích domu. Kvůli jistotě jsme ještě dům obehnali lanem, které poté sloužilo ke korekci trasy.

Jal jsem se kurtny a začal navíjet. A posunul dům o asi 4 centimetry!

Jenže kurtna se navíjela příliš rychle. Co pár centimetrů bychom jí museli převíjet. Zkusili jsme tak, jestli dům nedokážeme utáhnout růčo.

A šlo to. Dokud jsme nedojeli na další kulánek. Kladl velký odpor a společně jsme došli k názoru, že Hupcuk bude správná volba. Odvázali jsme tak šrák a kluci připravili tahání hupcukem.

To šlo o poznání rychleji. Navíjení se ujal Tomáš. My ostatní jsme lany korigovali směr a dm se tak posouval bryskním tempem k železobetonovým sloupkům. Když byl hupcuk navinutý, skončila první fáze a šlo se obědvat. Sára se hodně vytáhla. Připravila výborné Chilli sin Carne s tortilou.
Napřed obědvaly holky, potom kluci. 

Holky přesouvaly rododendrony. První malý zvládli vykopat samy a na hloubení díry za chatou zneužily Koru. Velký u brány jim ale dával zabrat a tak jsem jim šel pomoci. Miška prohlásila, že je to absurdní snažení a že rodonendron by radši zapálila, ale Sára se rozhodla, že jí nějaký keř neporazí. Krumpáčem jsem vykopal rigol okolo keře a nechal je vykopávat změkčenou hlínu. Pak jsem pendloval mezi krumpáním a posunem domu. Až do momentu, kdy se podařilo rododendron uvolnit a pomocí fošen jsme ho společnými silami naložili na kolečko.

Holky pomohly se zatáčením chaty a usazení keře a domu se stalo téměř naráz. Oba nesmyslně náročné úkony byly dokonány. Úspěch jsme oslavili domácí zmrzlinou. Slaný karamel byl přespříliš slaný, ale čokoládová s kokosem byla neskutečně dobrá.

![image](2_2.jpg)

Rozebrali jsme koleje, poklidili některé nástroje a opět na nás přišel hlad. Rozhodli jsme se pro Rybářskou Baštu. Karel vyrazil domů a Nováčkovic se taky sbalili, ale na Večeři ještě vyrazili s námi. Miška tak aspoň viděla okolí a příroda se jí líbila. Z chatových oblastí má ale z mládí trauma.

Na baště jsme seděli pod stříškou, ze které se na nás spouštěli pavouci. Tomáš byl děsně nerozhodný. Porce tam měli obří a svůj obalovaný květák s bramborem jsem stěží snědl. Miška s tím taky měla co dělat a o poslední sousta jsme se rozdělili. Jenže! Čokoládový fondán se do ní ještě nějak magicky vlezl.

Zpátky už jsme šli po tmě. U ohně jsme si povídali o Bratrech Mašínech a mikroplastech.

Spali jsme opět v tinyhousu, byť tentokrát s jiným výhledem. Opět jsme potvrdili, že večer má Miška ruce studené a já teplé.

### 3.9. Válet se na zemi by nám šlo

V noci jsem šel čůrat. Koře jsem přikázal aby zůstala uvnitř, ale když jsem se vracel Miška se mě opakovaně ptala, kde jsem Koru nechal i přesto, že ležela vedle nás. Když jí to v polospánku došlo, okamžitě odpadla. Já jsem se ještě chvíli převracel a nějak jsem se celkově vyspal špatně.

V osm ráno Kora začala šílet, protože Tomáš stál za dveřmi připraven na nový den. Já se necítil připravený vůbec na nic. Byl jsem ještě míň ochotný vstávat než Sára a to je co říct. K snídani jsem si dal nepivo a společně jsme se pustili do zbytku chlebu a humusu. Zbyl taky koriandr a limety a musím říct, že humus po mexicku je teda hodně velká paráda.

Diskuse se točila kolem produkce masa, mléka, škodlivosti teflonu a zdraví poškozujících nástrahách, které na nás číhají úplně všude. Tomáš, který byl plný energie se pustil do opravy kování v brance. Nakonec došel k tomu, že se tam bude muset dát jiná, protože jde zamčít jen z jedné strany, ale zavírání opravit dokázal.

Réba večer říkala, že by v Praze byla ráda v 11. Nakonec to ale byla ona s Ondrou kdo vlastně zdržovali. Po desáté jsme se ale rozloučili a vyrazili k Auře. Cestou jsme si povídali o tom jak dlouho se Ondra s Rébou znají a o tom jak se lidé mění.

Hengalovic jsme vyhodili na Břevnově. Aurou dojeli na Strahov, Miška jí dala škrabošku na spaní, což mě ohromě pobavilo, protože sama s jednou spí a pěšky jsme vyrazili k ní.

Oba nás čekaly nějaké povinnosti. Sprcha, praní, úklid, oprava stanu a podobně. Chvíli jsme si tak povídali na schodech, ale pak jsem nasedl na draka a vyrazil do Vršovic.
Po sprše a chvíli lenošení jsem se pustil do opravy stanu. Nebylo o to úplně jednoduchý. Chvíli mi trvalo pochopit, že ta poslední ferule je ve skutečnosti dutá, jen tak kvůli deseti letům zapichování do hlíny nevypadá. Opravené tyčky se ale skládaly skoro samy. Úplná magie. Stan jsem taky vysušil a zabalil, během čehož jsem dokázal ztratit nové kolíky. přeházel jsem půlku bytu a až večer mi došlo, že by mohly být zabalené ve stanovém vaku.

Protože čas s Mišku se nám před odjezdem do Slovinska krátil, rozhodli jsme se ještě odpoledne sejít a zahrát si stolní tenis v Heroldových sadech. Sešli jsme se na Vršovickém náměstí, ale v sadech byl stůl byl obsazený. Miška s sebou plácla do trávy jako by po válení se toužila celý den. Leželi jsme, pojídali preclíky v čokoládě a povídali si o BPA v účtenkách, hormonech a spermiogramech. Dle statistiky jsou prý chlapi šovinističtí kreténi. Moje slova, ne její, ale silně to naznačila.

Když se stůl uvolnil odehráli jsme dva sety po třech hrách. Oba jsem vyhrál. Ale už ne zdaleka s takovým náskokem jako minule. Zlepšovala se rychleji než já. Vyhnala nás až tma. Válet se na trávě v Grébovce znělo jako dobrý plán.

V jednu chvíli k nám přišel ježek. Tak na dva metry blízko. Spekulovali jsme nad tím, jaktože Toyota neřadí, ale z nákresů ním to stejně moc nedocházelo. Rozhodli jsme se, že v úterý půjdeme do Malešic a velmi dospěle, šli snad poprvé brzo na Tramvaj, abychom stihli pořádný spánek.

### 4.9. Hipsta kafe

Vyrazil po ránu plavat. Kilometr mi dal docela zabrat. Ráno sice bývám docela chcípák, ale měsíc bez multisportky byl znát.

V práci jsem se chlubil časosběrem z posouvání domu. Taková věc se děje jednou za život. Se Štěpánkou jsme vyrazili do Vietnamky. Zdražili. A změnili čísla. Mátlo to jak zákazníky, tak číšnice. Ale Bún Dau Nam Bo uměli pořád dobře.

Vláďa se pustil do nákupu na FBMC, FBBC, EBR a nový G2LOCK. Včetně baterií to byl docela nákup. Komínem proletělo asi deset tisíc. Ale oproti Ivanovi jsme šetřílkové.

Kafe mi došlo. A vlastně i mléko. Rozhodl jsem se, že si pořídím kafe z DMka. Koupil jsem Fairtrade, ledovcovou vodou kofeinu zbavenou, zrnkovou kávu puro a bio sójové mléko s rain forest aliance značkou. Víc Karlínskej jsem už ani být nemohl.

Večer jsem si zapsal nějaké poznámky z víkendu a koukal na spacáky. V mém mi byla zima i v Tiny Housu. Někde ve Slovinsku v horách bych asi chcípl. Zulu Ultralight mi padl do oka.

### 5.9. Byla rychlejší

Protože jsem srab a všechno mi hrozně moc trvá. Nakonec to musela být Miška, kdo se zeptal jestli k ní cítím něco víc než jen kamarádství. Zeptala se na to když jsme šli Malešickým lesem po pikniku v Malešickém parku. Odpověděl jsem jí že je to tak. A že chci aby z toho bylo víc a že to myslím vážně. A z lesa zpátky do parku houpat se na houpačkách už jsme nešli jako kamarádi, ale jako pár.

Maličko jsem to čekal. Konec konců, tak nějak podivně platonicky jsme spolu chodili už dlouho. A Miška mi psala, že se mě na něco chce zeptat a že jí k tomu mám popostrčit. Takže jsem jí do toho postrkával. Od jízdy autobusem z Tachovského náměstí. Během nakupování zeleniny, pomazánky, pečiva a dvou moc dobrých čokoládových zmrzlin. Během Pikniku a polehávání v trávě kousek od šlapací zvonkohry v parku. A během procházky lesem.

Když jsme pak seděli u houpaček, měla najednou ruce teplejší než já. Prý z toho, že jsem jí prohnal stresem. Taky prý věděla, že spolu chodíme dřív než já. Už na Madeiře si prý uvědomila, že je v *průseru*. Ten termín mě pobavil. Dostat někoho do průseru by mi šlo.

Ve zbytku večera jsme chodili po parku a hráli si s vodními hračkami. Bože já jsem opravdu jak dvanáciletej. Nakonec jsme ruku v ruce vyrazili na Želvu odkud jí jela 26ka. Na zastávce jsme se rozloučili. Vlastně to mělo být na hodně dlouhou dobu. A já jsem šel hledat sdílené kolo, které by mě dovezlo domů.

Jak vymyslet první rande, když spolu vlastně randíme posledního půl roku? *Napřed kamarádi* má svoje nevýhody. Jediný na co jsem přišel byl fakt, že na výletě do Slovinska mi bude hrozně moc chybět. Ale měl jsem na co se těšit!

### 6.9. ...

Probudil jsem se šťastný. Jako už dlouho ne. Ale hned druhá ranní zpráva od Mišky mě z mého nadšeného obláčku rychle vrátila na zem. Dozvěděla se, že Juraj umřel.

Nenapsala jak a já jsem nechtěl moc vyzvídat. Ale měl jsem o ní strach. Juraj hodně řídil a statisticky bylo pravděpodobný, že se to stalo na silnici. Jenže Miška měla ten den vyzvedávat auto ze servisu a dovézt ho na Roztyly. Bál jsem se, že jí to při řízení rozhodí tak, že si něco udělá. Taky jsem si myslel, že jedou do Bonnu autem a že bude řídit. To mě děsilo ještě víc. Sice je skvělá řidička, ale když ti umře jeden z nejlepších kamarádů, nedá se předpovědět vůbec nic. Slíbila mi ale, že bude opatrná a že do Bonnu letí, takže za volantem nebude. Taky mě poprosila, zda bych se za ní nezastavil před tím než pojedou. Nemohl jsem nepřijet.

Z práce jsem tak v 10 vyrazil metrem a sice jsme se před vstupem do T-Mobilu nějak minuli, ale po chvilce mě našla a skončili jsme ve smutném objetí.

Tyhle situace neumím. Nevím co říkat. Ale Eliška Remešová říkala, že nejdůležitější je si s tím druhým prostě sednout do toho bláta. Tak jsme seděli, drželi se za ruku a snažili se vypořádat s nevypořádatelným. A pak jsme stáli v objetí. Objetí léčí říká Miška. Prý už neměla sílu brečet.

Nevěřila že Juraj už jí nenapíše. A byla na něj naštvaná, protože lezl někde v horách sám a spadl. Já si ho pamatoval jen zběžně. Chodili jsme spolu asi na dva předměty a státnicovali jsme ve stejný den.

Nakonec už musela jít, objal jsem jí ještě jednou naposledy, sundala ze mě několik jejích vlasů a rozloučili jsme se.

Když jsem se vracel do Karlína, potkal jsem Vláďu s Ivanem jak jdou na oběd. Nešel jsem ale s nimi do jídelny. Dal jsem si něco ve Vegance. Ve zbytku pracovního dne na mě šla podivná tíha. Vlastně se to může stát každýmu. Já jsem byl taky v horách sám. Jasně, nelezl jsem někde bez zajištění. Ale smekne se ti kolo v blbým místě, vletíš pod auto a je to hned.

Zkusil jsem ten blbej pocit po práci vyplavat. Mechanicky jsem točil rukama a počítal pořád do kola do tří. Trochu to pomohlo. Miška mi občas napsala, ale bylo jasný, že prostě není v poho a ještě dlouho nebude. Naplánovala, že v pátek poletí do Katovic, s taťkou se potká v Ostravě a pojedou na pohřeb do Popradu. Ptal jsem se, jestli bych neměl jet taky, ale prý to nebylo třeba.

Do kina naslepo jsem dorazil před sedmou a šel jsem psát deník. Réba psala, že tentokrát budeme sami dva. Potěšilo mě, že to nezazdila.

### 7.9. Nečekaná návštěva

máma s petrem

kafe bez kofeinu

na faru

spacák nepřišel

do bazénu


### 8.9. Pro spacák

miška jede na pohřeb

pro spacák

domů

miška jede domů


### 9.9. Podvádím

měl bych se balit

dopo tomu dám

odpo s marťou na pinčes

povídáme si o mišce

telefonát s miškou

s ondrou do kotvy


### 10.9. Zas ne Albánie

Domluvili jsme se, že vyjedeme v 10. Poklidil jsem, umyl nádobí, sebral všechno jídlo, co by se mohlo zkazit, zapomněl sníst bio banány a vyrazil do Sámovy. Jarda mi sdělil kód od dveří a když jsem vyjel výtahem nahoru, objevil jsem, že v deset nevyjedeme ani náhodou. Jarda totiž hledal svojí modrou kasičku, ve které by měla být eura. Sára měla kocovinu, ze svatby Aničky a Honzy, kde šla za družičku a jejím úkolem bylo udržovat nevěstu tak akorát opilou.

Dospěl jsem k názoru, že pro banány se můžu vrátit a cestou jsem si ještě koupil 2 grepová nepiva.

I po mém návratu se ještě odjezd neblížil. K čekání jsem k pivu dostal ještě kombuchu a knížku Perník, o které jsme se se Sárou bavili pár dní nazpátek.

![image](10_1.jpg)

Adél na nás čekala v Holešovicích. Někdy před dvanáctou jsme dobalili auto a vyrazili za ní. Byla to zajížďka, ale bolel jí krk tak nechtěla jezdit s těžkou krosnou. Překvapilo mě, že bydlela v podstatě u Hrma. Bizár!

![image](10_2.jpg)

Z Prahy jsme vyjížděli po magistrále. První zastávku jsme tak naplánovali do Průhonického Lidlu. Jardy a Sáry oblíbeného obchodu. Nabídl jsme se, že venku pohlídám Koru. Ostatní uvinř koupili věci na oběd a asi 3 tašky se zeleninou slevněnou na 25. Bylo v ní spousta cibulky a ještě víc cibule. To udalo vůni celého výletu. V autě jsme jedli pečivo, cottage, pomazánkové máslo, rajčata a ředkvičky. Byl to zvláštní oběd, ale proč ne. Ušetřili jsme tím čas i peníze.

Vymysleli jsme, že pojedeme přes Salzburg. Správně jsem tipl, kolik zbývá kilometrů na hranice. Tam jsme si dali přestávku a pak Jarda rozjel litanii na to, jak mu jsou Rakušáci nepříjemní. Za všechno chtějí zaplatit. Za silnice, za tunely, za pečivo u snídaně, která už je zaplacená, za parkoviště, kempy, teplou vodu ve sprše a kdo ví co dalšího. K Ukrajinské válce se staví zády a vůbec, jsou to zmrdi. No a tak jsme jeli až do Slovinska.

Překvapilo mě, že na dálnici dokážu číst aniž by mi z toho bylo blbě. To změnilo dynamiku jízdy. Četl jsem [She Comes First](https://www.goodreads.com/book/show/528985.She_Comes_First) což byla knížka o které jsem měl jistou pochybnost co do kvality, ale s její nosnou myšlenkou souzním a proč se něco nepřiučit že?

Kolem Salzburgu kolem nás začaly růst Alpy. Rok 2023 se ukázal jako rok hor. A Alpy byly pohledný už z dálnice. Začínal jsem se na ně těšit. Taky jsem Mišce napsal, se mi Alpy líbí a skoro okamžitě mi přišla odpověď, že tam spolu musíme jet a že je to na Seznamu.

Dojet do Lublaně a nad kafíčkem v kavárně, se ukázalo jako logistický nesmysl. Ne že by někdo úplně čekal, že takový bláhový plán vyjde, ale stíny se prodlužovaly a to jsme ještě neopustili Rakousko.

V mapách jsme ivestigovali, kde složit hlavu. Moc to nešlo. Za hranicemi jsme tak po pár kilometrech dálnice sjeli na okresku, koukli co je v okolí a já jsem dle Map.cz hledal nějakou odbočku, kde bychom mohli kempovat. První se zdála docela v poho, ale byla na územá Triglavského národního parku a nebyla úplně skrytá z očí projíždějících aut. Nechali jsme jí v záloze a trochu se vrátili k odbočce z vesnice, která se mnou v mapě souznila. Stazka vedla z vesnice pryč do lesa. Kousek za vesnicí by to bylo v poho nebýt jedné chaty, ze které by na nás bylo vidět. Jeli jsme tak trochu dál, ale cesta se poměrně rychle zužovala a pro náš Ford Galaxy byla příliš kopcovitá. Otočili jsme to a šli se podívat, zda v chatě někdo je.

Byla vybydlená a v jedné místnosti se propadal strop. Ideál jako nouzovka v případě deště, super prostor pro širák.

![image](10_3.jpg)

Vybalili jsme věci na spaní a přípravu večeře. Jal jsem se krájet, Sára vařila. Brambory s cibulí, fazole z plechovky, cibulka na vrch a jako bílkoviny, hallumi pro mě a Adél a někjaká klobáska pro Indrákovic.

![image](10_4.jpg)

Kora ráno dostala odčervovací tabletu a v průběhu dne začala zle prdět. Otázka zda přespávat v autě s ní, či se natáhnout pod hvězdnou oblohu pro mě byla jasná. Nebe nebylo tak jasné jako v Jizerkách, ale pár padajících hvězd jsme s Jardou viděli. Holkám se ale spát venku nechtělo a tak to zkusili s Korou.

### 11.9. Slovinské AVU

A to byla hrubice. Adél ráno vyprávěla jak se jí z toho puchu začalo chtít zvracet a musela ven na vzduch.

![image](11_1.jpg)

![image](11_2.jpg)

![image](11_3.jpg)

![image](11_4.jpg)

### 12.9. Humorné přešlapy

Když šla v noci Sára na záchod, štrachala tak moc, že jsem se vzbudil a uvědomil si, že potřebuju taky. Hodně mě překvapil ind, který ležel na gauči na chodbě.

![image](12_1.jpg)

Při přípravě snídaně jsme objevili, že naše nádobí už není naše. Někdo ho rozdistribuoval do šuplíků a přihrádek v místní kuchyni. Nakonec se nám ale podařilo získat zpět všechno, s čím jsme přijeli. K snídani jsme si dali sýr, chléb a zeleninu.

Protože už jsme se nepláovali vracet, sbalili jsme naše saky paky do auta a autem přejeli do podzemního parkoviště v centru. Po svých jsme dále pokračovali podél kanálu k trojmností, které navrhl stejný architekt jako kostel na Jířáku. Adél se zastavila v lékárně pro kapsacinové náplasti a analgetika.

Lokální déšť mě hodně pobavil.

![image](12_2.jpg)

Další zastávkou bylo tržiště. Pořídili jsme si ovoce a Jarda se zastavil u mlékomatu. Bylo to fakt dobrý mlíko, o tom žádná. Dáj v centru jsme se zastavili v GUDshopu. Měli tam spoustu krásných věcí úplně k ničemu, ale krásně malované pohledy stály za to.

Naším cílem ale bylo kafe. Nebo spíš café! Brunchárna *Le Petit Café* na opačné straně nabízela tu největší rozhodovací paralýzu. Všechno vypadalo dobře. I spoustu bezmasých možností měli. Nakonec jsme já i adél zvolili gratinovaná vejce s chlebem, tvarohem a sušenými rajčaty. Okamžitě jsem to poslal Mišce, že to je recept, který musíme zreplikovat.

Po dojedení a kávě jsme se vydali do parku Tivoli a cestou jsme se ještě zastavili v sámošce pro pití. 

Park Tivoli měl jezírko s Labutěmi. Kora na ně pokukovala a místňák nás informoval o tom, že na paní labuť zaútočil nedávno pes a proto se bojí a labuťák je teď  agresivní. Odporoučeli jsme se tedy dál, prošli jsme si ještě kus parku a vrátili se do podzemí k autu. Čekala nás dlouhá cesta do Chorvatska. Jedno kafe Adél nebylo dost a tak jsme se na vestě z Lublaně stavili ještě jednou v Lidlu, kde jsme byli předešlého dne.

Hory za okýnky auta byly působivé a v serpentinách se mi dělalo blivno. Chorvatsko přišlo vlastně docela brzy. Předchozí večer Jarda prováděl výzkum kempů. První u kterého jsme vystoupili vypadal pěkně. Co mě ale překvapilo byl zákaz fotografování. Začínal jsem tušit zradu. Když nás za branami kempu minul nahý němec, mé tušení  se potvrdilo. Totálně to byl kemp pro nudisty.

Jarda zkontroloval ostatní vytipované a ukázalo se, že web ze kterého čerpal byl nějaký web pro nudisty a tak se celý výzkum ukázal být zbytečný. Se Sárou jsme sice vtipkovali, že to hecneme. Ale Jarda se na to netvářil. A mě by to vlatně taky štvalo.

Inu, přejeli jsme dál. Cena v dalším kempu se nám ale nějak moc nepozdávala. Nažhavil jsem mapy.cz a našel nějaký kemp Valkanela, který se čechům líbil. Dali jsme mu šanci a dojeli k němu. Kdyby za to nestál, vrátili bychom se.

Přejeli jsme, vystáli řadu a zjistil, že mají pár volných míst a cena je příznivější. S Adél jsme šli omrknout místo, které nám paní ukázala a bylo úplně v pohodě a tak jsme se se ubytovali.

![image](12_3.jpg)

Na večeři jsme šli do restaurace v kempu. Ostatní si dali masné pokrmy a moc jim nejely. Já jsem ale zvolil pečený lilek s caprese a bylo to výborný. Další věc, kterou musíme s Miškou uvařit.

Během večeře se stal další humorný přešlap. Pamatuju si, že jsem si říkal, že si to musím zapsat. Ale neudělal jsem to. A nevím o co šlo. Možná se doptám Sáry, protože si vybavuju, že jí to pobavilo taky.

Cestou z večeře jsme se ještě zastavili na koncert na pláži. Coverová kapela byla chvíli výborná, chvli dost hrozná. Měli svůj podžánr, který jim šel, ale asi písně na přání nebo co, je trochu srážely.

Večer jsme si telefonoval s Míšou. Skoro dvě hodiny.

### 13.9. Jsem jak Dědek

Budil jsem se. Asy by mi pomohlo, kdybych se šel v noci vyčůrat, ale lenost mě přemohla. V sedm ráno mi Miška přála dobré ráno. Adél prý spaní ve stanu nijak neuškodilo, ale taky nijak nepomohlo.

Po pomalém vstávání jsme se pustili do snídaně.

![image](13_1.jpg)

Chléb se sýrem a s cibulí, přesnídávkou, kokosovým jogurtem pro Sáru a mini mozzarelou pro Jardu. Adél vyrazila pro nějaké čerstvé pečivo do pekárny.

Po snídani a ranní hygieně jsme vyrazili k moři. Došli jsme až na mys, potkali Adél a vyrazili hledat dobré koupací místo. Šli jsme poměrně daleko, pak zase zpátky a nakonec vybrali oblázkovou pláž, kam mohla i Kora a jeden z mála stromů tam tvořil stín.


![image](13_2.jpg)

Plaval jsem na ostrova a zpátky. Po chvíla zas na ostrov a z něho na další ostrov. A pak zase zpátky. Matka mi psala, že jsem jak Dědek, na kterého babička volala pobřežní hlídku.

Když jsem se vracel, Adél zjistil jsem, že Adél se ještě jednou otočila v pekárně a dokonce pořídila pivo. Druhé jsem vynechal, ale kobliha, která nebyla vůbec přecukrovaná, jako v čechách, mi bodla.

Jarda se evidentně nudil. Napadlo mě, že budeme hrát Kontakt. Vysvětlil jsem ostatním pravidla a začal testovací kolo. Kontakt mívá úspěch a Sára se podobně jako u Kubbu na svatbě do hry nadchla. Jarda jí dokázal vyhrát se slovem Mačky.

Miška si s Ondrou v praze na střeše T-Mobilu dávala čaj a posílala mi z toho fotky. Těšilo mě, že si rozumí.

Čekal nás nákup věcí na večeři. Měli jsme jednorázový gril, který Jarda našel v Praze u popelnice nerozbalený. Autem jsme dojeli do Konzumu, nakoupili zeleninu a maso a pak se ještě zastavili v Plodine. To byl lepší krám. Měli jsme do něj jít hned. Akorát pivo neměli tak vychlazené. Zato měli nepivo a to jsem cenil.

Dle nálepky na grilu jeho trvanlivost prošla v roce 2001. Asi to souviselo s tím, kdy z podpalovacích ubrousků vyprchala zápalná směs. Použili jsme normální papír a větvičky z okolí a volilá, gril fungoval.

Moje žampiony byly výborné. Jedli je všichni i když ostatní měli maso. Ale byl jich randál, tak to nevadilo.

Ve zbytku večera jsme nad žhavými uhlíky vedli težké diskuse o smrti. O tom jak se naše kultura smrti vyhýbá. Společnosti za nás řeší pohřby, nakládání se zemřelým a podobně.

Po jisté chvíli jsem se odpojil, neb jsem měl naplánovaný telefonát s Miškou. Při procházce kolem moře jsme si povídali asi hodinu a půl a když jsem se vrátil. Ostatní už spali.

### 14.9. Třetí koloseum

Jen polehávat u moře by bylo plýtvání příležitostmi. Na Istii je toho hodně k vidění a tak nás čekal den výletů. Po pomalé snídani a rychlém ranním koupání v moři jsme se v 11 dokázali vypravit na jih. Projížděli jsme chorvatským fjordem, kolem starých zděných benzínek a serpentínama, ze kterých mi bylo blivno.

Pula na první pohled připomínala Rijeku. Špinavé malé paneláky, činžáky a v dálce průmyslový přístav. Jenže z ničeho nic na nás vykouklo koloseum. Museli jsme ale někde zaparkovat a takhle v centru by to stálo randál. Našel jsem na mapě nějakou oblast s parkovišti a odnavigoval Jardu. Nakonec jsme stáli na nějaké ulici zadarmo.

Do centra to bylo pořád asi jen kilometr. Skrz tržnici a nákupní ulicí.

![image](14_1.jpg)

Po chvíli se ostatní zastavili v krámku se suvenýry, ve kterém mě nic nezaujalo a tak jsem čekal venku a hleděl na nebe a do telefonu, neb to vypadalo, že na nás přijde bouře. Dle Windy jsem ale usoudil, že nás to mine. I tak jsme si ale sedli na kafe do podniku se stříškou. Podniku, co sice měl asi 5 hvězdiček na googlu, ale stejně měl nádech špeluňky. Aspoň tam ale kafe nestálo randál a výhled na mé třetí koloseum za parkovištěm byl působivý.

![image](14_2.jpg)

Na rozdíl od Říma ale člověk nemusí zaplatit za lístek, chce-li vidět dovnitř. Stačí prostě vyjít po chodníčku do kopce a shora vidí skoro všechno. Dál jsme chtěli dojít na hrad, ale už tam asi nebyl. Na mapě sice jo, ale v reálu jsme se k němu nedostali. Déšť nás zahnal do přístřeší, společně s dvěma Nizozemci.

Po dešti jsme si dali zmrzlinu. S tou jsme vyrazili po vnější straně zpátky. Na poště, kde se tři paní smáli tomu, že jsem angličtinu proložil chorvatštinou jsem pořídil známky na mé pohledy. A tržiště v mezičase zavřelo.

Autem jsme přejeli do Bale. Maličkého kouzelného městečka s ještě menšími uličkami. Našel jsem tam zápisník nějakého českého cyklisty. Byla to spíš účetní kniha, takže o tolik asi nepřišel, ale nechali jsme ho tam, třeba se pro něj vrátil. I oblast mimo historické centrum byla pěkná. Na důchod ideál.

Posledním výletem byly ruiny Dvigrad. Potěšilo mě, že na nich nikdo nerýžoval. Ale možná že v budoucnu budou, neb bylo patrné, že ruiny dostavují, podobně jako Mexikánci pyramidy.  V historii tam prý lidé hned několikrát vymřeli na nějaké nemoci. Dalo by se tam ale fajn přespat.

![image](14_3.jpg)

Večer jsme opět grilovali. Nákup v Lidli se sestával z Pita chlebů, hallumi, seitanových kousků, vegeburgeru, sardinek a zeleniny. U jídla jsme měli piva z Konzumu a probírali další těžká témata.

### 15.9. Neuleželá Adéla

Ostatní vyspávali dlouho. Šel jsem si ven číst. Adél po probuzení okamžitě vyrazila na kávu.

Opět jsme šli po ránu plavat. Přeplaval jsem zátoku tam a zpátky abych se probudil. Snídaně byla velkolepá. Žampiony a cibulka, míchaná vajíčka, chléb se salátem a jako sladkou tečku Adél přinesla sladké pečivo s jablky. Než jsme dojedli, byla jedenáctá pryč. Dal jsem se do nadepisování pohledů. Jeden šel mamce, druhý Mülerovým a třetí Mišce. Na to posledním stálo:

> Ten příští pošleme spolu!

![image](15_1.jpg)

Pak jsem se vydal umýt nádobí.

Když jsme se někdy po jedné konečně dostali k moři, rozpršelo se. Při plavání ale déšť nevadí a tak jsem plaval kolem jednoho ostrova, pak jsem obeplul druhý a kolem prvního se vrátil na pláž. Zabralo mi to asi hodinu.

Adél se mezitím ztratila. Vydali jsme se jí se Sárou hledat. Měla být u bazénu, ale tam jsme jí nenašli. S jejím věčně vybitým iPhonem se jí nedalo napsat. Oběšli jsme snad všechna místa, která nás napadla. Kavárnu, pekárnu, nálevnu i emergency center. Nakonec napsala, že je přece jen u toho bazénu. Akorát byla schovaná někde v rohu. Kora tam ale měla zakázaný vstup.

A tak jsme se Sárou nechali Adél opalovat se u bazénu, zastavili se v obchodu pro piva a nepiva. A u stanů jsme se připravili na výlet do Poreče.

Cestou tam jsme zastavili u oslíka. Ne. Vrátili jsme se kvůli oslíkovi přes kruháč. Ale byl roztomilý, tak to za to stálo.

Po chvíli popojíždění centrem jsme se vrátili trochu na periferii. Dotankovali jsme naftu, zaparkovali zadarmo před nějakým sportovním centrem a vydali se pěšky na procházku.

Po malekonu jsme šli překvapivě dlouho. Došli jsme do historického centra od moře. Potkali jsme pána, který lákal do restaurace a když pochopil, že jsme češi, spustil na nás *Demokracie, kapitalismus, Praha, Brno, České Budějovice, Olomouc!*. Rozesmálo nás to, ale k němu do restaurace jsme nešli. Sára vyhlídla nějaký vyhlášený mořský fastfood. Dělali rybí burgery, fish&chips, salát a poké. A pak teda ještě asi milion dalších příloh s rybou. Vybral jsem poké s lososem. Kolem paní, která žebrala na ulici, ale zároveň měla v kapse iPhone 14 Pro, jsme prošli k moři a jídlo si snědli během zlaté hodinky.

![image](15_2.jpg)

Úplný západ slunka jsme stihli přímo z přístavu.

Pak jsme se ještě vrátili do centra, opět potkali pána, který nám tentokrát povídal *Pojď večeřet ty vole!* a o kus dál si dali google mapami vyhlášenou zmrzlinu. Byla moc dobrá, Miška by měla radost.

Se zmrzlinou jsme prošli zbytek hlavní třídy a nakonec se vrátili k autu.

V Plodine jsme koupili pár piv, v kempu nám Adél povídala o cestování po Austrálii a narozdíl od přechozích dní jsme šli docela brzy spát.

### 16.9. 4-1

Poslední vstávání v kempu Valkanela.

Oblečení, které Sára s Jardou předešlého dne vyprali a rozvěsili na šnůrky mezi stany bylo mokré. Adél skoro ihned po probuzení vyrazila pro kávu a pečivo. Poslal nám fotku, že u stánku je obří fronta.

Když se vrátila, posnídali jsme sladké pečivo, zbytek chleba a hummus.

Cestou zpátky do Lublaně jsme měli naplánované 3 zastávky. Kotli, Motovun a Groznjan.

Cesta k první zastávce byla podivná. Jeli jsme dlouhou dobu z kopce, přitom jsme jeli od moře. Taky jsme dojeli do dočasného zákazu. Pomocí překladače jsme zjistili, že v dané oblasti se bude konat závod. Hecli jsme to. Náš ford byl závodní až kam.

V Kotli byla vyschlá řeka a rozbitý mlýn. Lidé se k mlýnu vůbec nedostávali, protože se muselo jít kluzkým korytem řeky. Koru ty louže ohromně bavily a slézala i tam, kam jsme si stěží troufli.

![image](16_1.jpg)

Při našel odjezdu se na místo sjela skupina německých batůžkářů. Načasovali jsme to tak akorát. Cestou jsme konzumovali asi půl kilový puding. Bylo mi z něj trochu blivno, ale chutnal skvěle.

Pokračovali jsme kolem vodní přehrady, která byla nádrží na čistou vodu a neskýtala možnost vykoupání se, do Motovunu. Městečka na kopci uprostřed roviny. Takže s výhledem. A s výšlapem stovek schodů. A s lanýži. Z nějakého důvodu je Motovun lanýžový ráj.

![image](16_2.jpg)

Na vrcholu měli poštu. Poslal jsem z tama své pohledy a těšil se až dorazí do Čech. Vstup na ochoz se platil a to se nám moc nechtělo. Radši jsme vešli do nějakého opuštěného muzea zdarma. Na dvorku jsme stříleli šípy na terč a když a obejvili, že kavárna na druhé straně vesničky má 5 hvězdiček na googlu. Zřejmě kvůli Italovi, který podnik vlastnil. Byl to pohodář a uvařil mi decaf.

Groznjan byl Motovunu podobný, byť možná trochu italštější. Měl na výhledu blešák a v malých uličkách kočky na palmách.

Když jsme se oné architektury nabažili, vyrazili jsme z Chorvatska pryč, zpátky na Slovinskou dálnici.

V autě jsem se snažil rozchodit bluetooth. Auto sice tvrdilo, že žádný nemá, ale vzpoměl jsem si, že náš ford dělal to samé a dokázal mobil s autem spárovat. Fungovalo ale jenom jako hansfree. Z Adél jsme si dělali trochu srandu, když jsme říkali, že je štěstí, že nám nepraskl brzdový řetěz.

Na mapě jsem vytipoval místo na přespání. Kousek za malým městem v lesíku, kde byl potůček, ke kterému místní sváželi suť a bioodpad.

![image](16_3.jpg)

Stan jsem stavěl už za tmy. Ve světle čelovky jsem zahlídl v dálce dvě svítící oči. Asi to byla kočka. Když jsme se tím směrem šli vydat, našli jsme ohlodané kostry nějakých velkých zvířat.

Když byl čas odvézt Adél na nádraží, Sára odmítla být ve svém stanu samotná. Buď prý v děsivém lese budu ve stanu s ní, nebo pojede s Jardou s Adél do Lublaně na autobus. A tak jsem zůstal sám. V dáli zněl rokový koncert, kde hráli pecky jako CCR, Kissáky a podobně. Já si psal poznámky do deníku, zprávy Mišce do Vrchlabí a nakonec jsem se špunty v uších zalomil tak hluboce, že jsem vůbec nezaregistroval, kdy se Jarda se Sárou vrátili.

### 17.9. Čekej pomalu!

Usnul jsem dřív než se vrátili. V noci když jsem šel čůrat jsem ale zahlédl auto. Ráno jsem sbalil stan a přesunul se k ostatním na snídani na cestičce. Procházeli kolem nás pejskaři a do paměti se mi obzvlášť zaryl pán co se třemi psy projížděl na kole, křičel něco jako pozór a pak se smál hlubokým *Ho ho hó!*

Cestou jsme potkali Slovinskou g2 stanici. Nafotil jsem si pár fotek, ale až tak moc jsem to neřešil.

![image](17_1.jpg)

Autem jsme vyjeli na parkoviště v horách. Výjezd sliboval výhledy, ale nahoře jsme vjeli do mraku. Taky byla nahoře zima jak v morně. Ne že bych s sebou měl bůhví jak moc oblečení. Ale když člověk chodí, tak se zahřeje. Vzal jsem si fofrhole a musím říct, že mi pomáhaly s odlehčením kolen. A to jsem s sebou měl jen hipstr batůžek.

Při výstupu kolem nás jezdili Nizozemci na horských kolech, míjelo nás docela dost rodin s dětmi a mrak nás nakonec pohltil úplně.

![image](17_2.jpg)

Náš plán byl najít necky, které Sára našla na Instagramu. Po výšlapu na kopec a chůzi po kamenité stezce, který mi v mých barefootech opravdu prokrvila chodidla, se nám to povedlo. Byť výsledek byl poněkud antiklimaktický. Necky byly, výhled nikoliv.

![image](17_3.jpg)

Aspoň jsme si dali sváču. Chléb s máslem, banán a kousek čokolády jako dezert. Po tom výšlapu jsem měl pocit, že to je hostina jak pro bohy. Mlhou jsme se vydali po hřebeni dál a pomalu uzavřeli okruh. Sára učila Koru chodit po horách. Nekonečný kolotoč povelů Čekej, Pomalu, asi nikdy nezapomenu.

Nakonec jsme dohromady ušli jen asi 5 kilometrů. Ale to nevadilo. Chtěli jsme malý výlet na začátek a to vyšlo.

Autem jsme sjeli dolů k bivaku Apač u řeky. Cestou jsme se ještě zastavili v pajzlu na kafe a nepivo. Uvnitř to smrdělo a vypadalo to jako prostor zakonzervovaný z dob totáče. Sestup mi připomínal Pyreneje.

K bivaku Apač se muselo dojít pěšky asi kilometr.

![image](17_4.jpg)

Nebyl obsazený a měl u sebe stůl s lavicemi. Pustili jsme se do přípravy hostiny z těstovin, žampionů, papriky, cizrny a cibule. Houby jsme dělali separé a voda, kterou pustily byla parádní houbová polévka.

![image](17_5.jpg)

Před spaním jsme jídlo pověsili po větru od nás aby na nás nepřišel medvěd. V domečku trochu zametli a na zemi si natáhli spaní.

### 18.9. Po stopách Hanibalových slonů

Budík v 6:12. Nelidský. Pomalu jsme sklidili a přesunuli se ven na snídani. Vločky s proteinem a oříšky. Byla to příprava na větší hike než předešlého dne.

Museli jsme vyjet tisícimetrové převýšení. U pítka jsme doplnili vodu a vydali se nahoru. Na výhledovou cestu, která se musela platit, ale za těch 10€ stála. Sára v každé serpentině říkala, jak její hladina kortizolu stoupá. A aby ne. Kdybychom sjeli, byli bychom tutově mrtví. Tak dobrý ty výhledy byly.

Nahoře jsme potkali 2 slovenky s vybavením na feraty. Ptali jsme se jestli to dáme se psem a po Italské stezce prý áno. Přeskupili jsme tedy věci, zabalili jen to nutné a vyrazili pěšky vzhůru. Nesl jsem většinu vody a bylo to znát. Ale nejsem béčko a nešli jsme vlastně nijak daleko.

![image](18_1.jpg)

Napřed jsme šli po asfaltu, což byla trochu pruda, ale po asi dvou kilometrech jsme přešli na kamenitou stezku a stoupali prudce k hřebeni. Přes ten se valil vítr jako blázen. Musel jsem se hůlkami zapírat aby mě nepřekotil.

![image](18_2.jpg)

Od Itálie nás dělil plot. Společnými silami jsme přenesli Koru ze Slovinska do Itálie a za hřebenem jsme se větru schovali. Minuly nás další 3 slovenky. Prý přespávali v bivaku, do kterého jsme měli namířeno, ale další noc plánovali jinde. To byla dobrá zpráva. Akorát bychom se tam mačkali. Bivak jsme vlastně viděli před sebou, ale i tak nám sestup k němu trval skoro hodinu. Nikdo tam nebyl. Uložili jsme krosny, chvíli si odpočali a pak jsme vyrazili na výlet dolů k ledovci.

![image](18_3.jpg)

Šel jsem první. Bez krosny se čtyř a půl litry vody, ešusem a já nevím čím se mi najednou šlo podstatně lehčeji. Tak moc, že jsem zbytku docela utíkal. Většinou jsem kontroloval, zda jsou za mnou, ale když jsem došel ze sestupu dolů na zatravněnou plochu, najednou za mnou nebyli. Trochu mě to vykolejilo. Vrátil jsem se tak a našel je sedět na kamenu s tím, že dál nejdou. Prý únava a zhoršující se počasí. Poprchávalo a ušli jsme toho docela dost. Uznal jsem to a vyrazil zas nahoru.

Výstup trval další hodinu a půl a došli jsme do domečku tak akorát. Pršet začalo pořádně. Večeři jsme tak uvařili uvnitř. Kuskus se sušenými rajčaty, cibulí a taiwanskými pálivými tyčinkami. Jarda se Sárou si ještě přidali tuňáka.


Venku pršelo a byla tma a hráli jsme chvíli ferbla. Všechny hry jsem vyhrál já. Obával jsem se že takové štěstí ve hře musí znamenat neštěstí v lásce. Napsal jsem Mišce a ta zrovna popíjela víno se dvěma Jurajovými kamarády a psala mi, že je slušně lízlá. Poprosil jsem jí aby mě nepodváděla a usnul.

### 19.9. Na střechu Evropy

Celou noc pršelo. Hodně. Někdy v pět ráno jsem se probudil a asi hodinu nemohl zabrat. Nakonec ale déšť přešel a když jsme vstávali, rýsovalo se krásné ráno. Výhled do okolí byl neskutečný. S hrníčkem čaje jsem fotil jedno panorama za druhým, protože vycházející slunce krajinu vykreslovalo stále lépe a lépe.

![image](19_1.jpg)

Snídali jsme opět vločky s vlašskými ořechy a americkým proteinem. Čekal nás totiž stejný výšlap jako den zpátky, akorát v protisměru. Nebyl čas ztrácet čas. Uklidili jsme bivak a vyrazili vzhůru. Ten jeden kilometr na vrchol trval absurdně dlouho. Na hranici jsem nechal batožinu a vyběhl na úplný vrchol. Miška mi napsala, že z těch záběrů jí srdce plesá.

![image](19_2.jpg)

Při sestupu jsme potkali 3 ovce a stádo koz. Na parkovišti se v mezičase začali srocovat filmaři. A filmaři ti čas nemaří. Radši jsme popojeli z parkoviště pryč a věci přeorganizovali až pár set metrů níže.

Cestou dolů jsme málem nabourali do bílého bavoráka. Těžko říct čí to byla chyba. Jarda prý na vteřinku koukl na palubku v blbý moment. Ostrá zatáčka a za kamenem auto. Vlasntě jsem tam viděl o dost dřív než on a zakřičel jsem bacha! Prý to pomohlo. Dobrzdili jsme to asi 5 centimetrů před němkou proti nám.

Plán zněl: dojet na nákup do Sparu v Boveči a poté se vydat na trail podél řeky Soči. Do obchodu jsme se dostali po dvanácté, takže jsme pořídili rovnou věci na oběd a přesunuli jsme se do volnomyšlenkářeského kempu. První kemp totiž měl plnou kapacitu psů.

Nějakým němcům jsme zřejmě zabrali sezení, ale než by nás konfrontovali, popojeli o kus dál. Burek a skyr pro mě , burek a kuře pro Jardu a pečivo a kuře pro Sáru.

Šla na mě teplota. přemýšleli jsme, zda se tam ubytujeme, ale 16€ za osobu nám přišlo jako moc. V kempu o 8 minut jízdy dál chtěli to samé a paní správcová byla nepříjemná kráva. Vrátili jsme se tak do kempu Koryta a pěšky vyrazili na trail Soča. Nějak jsme se připletli do skupiny Američanů s průvodcem, ale byli pomalí a průvodce nic neříkal.

Soča je krásně čistá a ledová. Koryta jsou opravdu pohledná, ale po asi půl hodině, to vlastně začala být docela nuda.

![image](19_3.jpg)

U kempu klín na soutoku s řekou Lepenicou chtěli za hlavu 20€. Otočili jsme se a vyrazili zpět. Bivak Apač zdarma nám přišel jako lepší volba.

V Bovči jsme dotočili vodu, koupili pivo, víno a pomerančový džus pro mě a vydali se grilovat k bivaku. V ohništi jsme založili oheň a uhlíky opet použili v jednorázovém grilu. Ostatní měli čevapi a já tofu. Dohromady jsme měli salát a chutnalo to bezva.

V devět jsem si šel telefonovat s Miškou. Odvezla Davida do Brna za jeho prababičkou do Nemocnice. Byla naštvaná na klepy v práci. Šéf s Pepou prý měli nějaký šuškání o tom, že má něco s Karlem.

Po desáté jsme se přesunuli do domečku a šli spát.

### 20.9. Apač nebyl zdarma

Zdály se mi dějem extrémně nabité sny. Vlastně jsem v nich vůbec nevystupoval. Byla to zvláštní směsice příběhů o umělých planetách, ještě divnějším experimentu ve dvou skupinách sledovaných televizí a… Inu Pointa se mi ráno rychle vytratila.

Zato se objevily Strážci zákona. Podle nich přespávání v bivaku Apač Nebylo vůbec legální. I když jsme jim říkali že na dveřích je napsáno bivak, nejsou zamčená a nikomu naše prespání nevadilo, Odmítli s námi diskutovat, a řekli že domek slouží skautům a že dlužíme 41 € na hlavu.

Chtěli doklady, které jsme já a sára měli v autě. Sbalili jsme se tedy, co jim přišlo přišlo příliš pomalé a poté jsme u auta zaplatili kartou.

Hádat se s nimi nemělo smysl. Bylo vidět, že by nám pokutu akorát tak zvedli.

Když už jsme byli u auta, dali jsme se do už dlouho nutného úklidu. Protože nás ale policajti donutili odjet před snídaní, našel jsem na mapě, že u vojenské pevnosti směrem k jezeru bude sezení, kde budeme moci snídat.

Vyjeli jsme tak do hor a při východu slunce jsme si uvařili vejce natvrdo a dojedli zeleninu s fetou.

![image](20_1.jpg)

Od pevnosti vedl podél rokle malý hike. Vyšli jsme serpentinou vzhůru ruinám armádního bunkru. Prošli jsme si polorozpadlé vnitřky, vylezli na střechu a slezly do podzemí, the jarda vykřikoval ra ta ta bum bum bum a napodoboval střílení na nepřátele.

Dál nás čekal přijet do Itálie a koupačka v jezeře. Úplně mi nedošlo, že jezero bude opět 100 m víš, bude u něj zima a bude extrémně ledové. Ale i tak jsem přeplaval na protější břeh. Bez teplého zázvorového čaje bych ale zřejmě nastydl.

![image](20_2.jpg)

Italské zatáčky nám se Sárou nedělali dobře od žaludku. Místní řeka ale byla neobjevená Soča. Vlastně ne. Byla hezčí než Soča.

![image](20_3.jpg)

Hledání kempu nebylo úspěšné na první dobrou. Děcka hrající fotbal nás italsky informovala o tom, že kemp s cenou 6€ za osobu byl zavřený. Museli jsme se tak asi půl hodiny vracet. Kemp Ai Pioppi byl ale fajn. Pánové před recepcí popíjeli vínko a vyptávali se Jardy, zda fotí na digitál, ci analog. Uvnitř zas popíjel vínko pán v klobouku a botaskách s logem Lidl.

Postavili jsme stany a vyrazili do města na večeři. Do města do kopce. Fakt dlouhého kopce. Kopce lemovaného jílovci a platany. První pizza hladové okno se Sáře nějak nepozdávalo. Šli jsme tak městem dál, ale další výběr vlastně nebyl složitý. Otevřený byl jen jeden podnik. Osteria, což znamená restaurace, kde se spíš leje, ale mají i jídlo, jak jsme později zjistili.

Dal jsem si Caprese. Jarda masové koule s kaší a Sára kuře s bramborovým salátem. Byl to fine dining, malé extra fancy porce. Ale bylo to extra dobrý.

Sára s Jardou si dali láhev vína a tak jsme tam seděli poměrně dlouho.

Večer jsem byl dnem tak znavený, že se mi nechtělo ani sprchovat a po pár stránkách knížky jsem usnul.

### 21.9. Koncentrovaná Itálie

Únava a Mišky magnesium zřejmě fungují. Hodinky mi daly 91 spánkových bodů. Co vác, nějak jsem dokázal prospat hluk z párty, déšť, ještě hlučnější párty po skončení deště, štěkání psa, zpěv ptáků a další hluky, které budily Sáru.

Raní sprcha sice nebyla teplá, jen vlažná, ale příjemně mi nastartovala den. S Jardou jsme uvařili luštěninovou snídani z cibule (Anom stále jsme měli hromadu cibule.), cizrny, která by to do večera nedala a z plechovky fazolí. Byl to překvapivě gurmánský zážitek.

Na hike se nikomu moc nechtělo. Zvolili jsme místo toho výlet do města Udine, vzdáleného asi 30 minut jízdy autem od kempu. Na Itálii jsme neměli mnoho času a Udine nabízelo architekturu, espresso, těstoviny, gelato a možná i pizzu a další věci, kvůli kterým lidé do Itálie jezdí

Podél cesty jsme míjeli topinambury, fabriky, políčka, kostely a hory. Podivně mi to připomínalo Vietnam a o tom jsme se cestou bavili. Jarda se Sárou tam v zimě chtějí. Co budu v zimě dělat já mi bylo tajemstvím. Miška plánovala 5 týdnů na Zélandu a i přes to, že jsme si sotva řekli, že spolu chodíme, stýskalo se mi po ní už po pár dnech dovolené.

V Udine jsme nechali auto v podzemním parkovišti, kde mimo jiné parkovalo hned několik zaprášených veteránů. Líně jsme se přesunuli do centra a kolem dvanácté začali přemýšlet o obědě. Jarda vybral nějakou tratorii kousek od nás a cestou do ní jsme prošli skrz tržiště, kde nám velmi hlučný ital prodal olivy a sýr.

![image](21_1.jpg)

Restaurace byla nacpaná. Vnitřek vypadal trochu jako irský pub. Překvapilo mě, že místo evropských záchodů byly přítomné turecké díry do země. Jarda se Sárou si dali překvapivě neitalská jídla. Tatarák s burratou a guláš s polentou. Jako předkrm si ale dali penne se sýrovou omáčkou, což bylo jídlo, které jsem já zvolil jako hlavní. Něž ho přinesli, začalo pršet. Lidé se přesouvali dovnitř, ale náš slunečník nás držel víceméně v suchu. Při dojídání ale sloupec vody překonal schopnosti celty a začalo nám pršet do jídla. Zůstali jsme jen já a Jarda. Bylo to docela komické.

Po jídle jsme se přesunuli na kávu do podniku přes ulici. Zjistili jsme, že do Itálie se dostala káva z Etiopie přes Turecka.

Dál nás naše kroky vedly na výhled. Šli jsme podél nějaké muzejní na kopci, ve které se konal raut. Na to abychom si mohli nabrat jídlo a pití zdarma jsme vypadali moc jako vágusové. Obzvlášť když jsme zmokli.

![image](21_2.jpg)

Na řadu přišlo gelato. Jarda vybral dle googlu podnik. Přišlo mi, že se příliš soustředí na turisty, ale Tiramisu s Limetkovo-mátovo-zázvorovou zmrzlinou stálo za to. S kornouty a kelímky jsme pomalu mířili přes město zpátky a autu.

Lovení topinamburu bylo neúspěšné. Zato výhled z ruin hradiště s bizárním kostelem byl fajn. Tak tak jsme ale utekli, než začalo pršet.

![image](21_3.jpg)

A pak už pršel celou dobu. Večer se Sára s Jardou přesunuli do restaurace/recepce na víno a já se k nim po chvíli přidal na partičku ferbla. Dali jsme si k tomu pizzu, i když některé recenze tvrdily, že je to rozmražený polotovar ze supermarketu. Asi to tak bylo, ale byla dobrá.

Zase jsem dost vyhrával. Radši jsem šel zavolat Mišce. Před deštěm schován v altánu jsem jí poslouchal vyprávět o jejím přednášení výsledků kolegova týmu před členy představenstva DT. Byl to jeden z našich nejkratších telefonátů. Normálně nám 2 hodiny sotva stačí. Ale já jsem slíbil, že se ještě vrátím hrát. Ke hře jsem si dal dvě nepiva a pak jsme pod deštníkem vyrazili ke stanům.

### 22.9. Rozmočený Solný Hrad

Balení stanu v dešti je ojeb. Windy ukázalo běž dešťové okno mezi 7:45 a 8:15. Přenosil jsem věci i Stando altánů a nechali odkapávat. Horká sprcha mi bodla a snídaně sestávající se ze sýrů, oliv, cibule chleba byla výborná. Akorát Sára vůni cibule už nezvládala.

Po sbalení jsme se vydali do rakouska. První tři zastávky ale byli ještě v Itálii. Napřed obchoďák kvůli věcem na večeři a dobrotám do Čech. Potom na pizzu a kávu. zdálo se že v pizzerii obědvali buď staří Italové, nebo mladí Češi a Slováci.

![image](22_1.jpg)

A nakonec vykopat topinambur.

![image](22_2.jpg)

Na velkém sjezdu z hory v rakousku jsme přehráli brzdy. Zdálo se nám že auto před náma brzdí nějak divně. Když si ale sára otevřela okýnko, Ucítili jsme smrad a pozastavení objevili že jde z našeho auta. Z brzd se kouřilo a My se dali do googlení toho co dělat a jestli jsme v prdeli.

Pak mě ale napadlo, čuchnout si k projíždějícím autu. Páchla stejně odporně. Počkali jsme tady ještě asi 10 min. a vyrazili na cestu dál.

při sjíždění z větších kopců jsme otevírali okýnka a strkali ruce ven. zvyšuje to spotřebu, tak to zákonitě musí brzdit auto.

Do Čech bylo daleko, neb jsme nejeli po dálnicích. Měli jsme tedy V plánu dojet do salcburku, ubytovat se v tamějším kempu, a městskou dopravou dojet do centra.

První část plánu nám vyšla, ale už v kempu bylo jasné že počasí jde do háje. Rozpršelo se tak, že ani stany se nám nechtělo stavit.

Přeskupili jsme tedy věci v autě, a vařili v jeho zadní části večeři. Já jsem měl Tortellini se sýrem a s pestem. Byla mi zima na nohy a tak mi je Kora hřála.

![image](22_3.jpg)

Nakonec se počasí trošku zlepšilo a tak jsem si mohl postavil stan, který opět nabral pach rybiny. Byl jsem tak grogy, že mi to bylo jedno. Aspoň že voda ve sprše byla teplá.


### 23.9. Vlci a Katalpy

![image](23_1.jpg)

![image](23_2.jpg)

### 24.9. Zmrzlina na zahřátí

Bylo na čase vyčistit smradlavý stan. Ve výrobě k tomu bylo místa dost. Byla tam wapka a sluníčko na parkovišti by mi mohlo pomoci se sušením. Nasoukal jsem tak zabalený stan do batohu a vyrazil na kole do Malešic.

Čištění mi zabralo několik hodin. Ale měl jsem z něj dobrý pocit. Vymydlil jsem tropiko i celtu. Zalepil gafou podlážku a všechno dal na parkoviště sušit se.

![image](24_1.jpg)

Aby se usušila i celta, natáhl jsem jí na tropiko a šel uklidit čistící prostředky, když v tom se to stalo. Vítr vzal rozestavěný stan a obrátil ho dnem vzhůru. Celta natažená na tyčkách tak jela po asfatovém parkovišti a potrhaal se. Z deště pod okap. Místo stanu co smrdí jak ryba, jsem měl stan voňavý, ale děravý. Naštval jsem se sám na sebe. Měl jsem ho zatížit lépe. Kladivo na dně nestačilo.

![image](24_2.jpg)

Inu, jak z toho ven. Chvilku jsem si hrál s opravným kitem přibaleným do stanu, ale nikam moc to nevedlo. Inženýrský diagram říká, že všechno jde spravit WDčkem a Gafou. A že pokud něco nejde spravit gafou, nepoužil jsi jí dost. A tak jsem šel stříhat a lepit. Snad to bude vodotěsné a nebude se to trhat.

aspoň jsem ale hodně polepil obal na stan, který to měl hodně za sebou. Pořád doufám, že ho budu používat ještě dlouhé roky.

V šest jsem dovezl stan domů a pokračoval na kole k Mišce. Šli jsme na procházku přes Petřín. Vyprávěl jsem jí o našich zážitcích na cestách. Došli jsme takhle až k Ondrovi na Břevnov. Dokonce jsme jim hodili i kamínek do okna, ale neslyšeli nás.

Nebylo nejtepleji. Míša tvrdí, že zahřát se dá zmrzlinou. Úplně mi tohle tvrzení neštymovalo, ale po chvíli váhání jsem v angelatu vybral švestkovou příchuť. Se zmrzlinou jse se toulali po břevnově, došli až na ladronku a už potmě došli přes Strahovské výhledy zpátky k Mišce.

### 25.9. První platba přes Sfey

Vláďa to minul. Vyvíjel to kolik, půl roku? Ale Sfey pořád něco brzdili. Poslední email od nich ale tvrdil, že jsou na stopě. Odchytil jsem tedy payment request a odpověď od nich, poslal jim jí a během dne to vyladili tak, že jsem dokázal zaplatit svojí kartou, strhly se mi peníze a přišel mi statement. Byl to malý krok pro Adama, ale velký pro freebike.

Doma jsem zkoumal, zda se na naší cestě přes Jeseníky vejdeme dva pod mojí tarpu. Přišlo mi že jo. Ve fakt velkým dešti by to mohl být opruz, ale to by byl asi i pod plachtou o trochu větší.

![image](25_1.jpg)

### 26.9. 0603

Ráno jsem šel plavat a stala se mi taková zajímavá věc. Moc lidí v bazénu nebylo. Ve vedlejší lajně plavala moc sexy holka. Tu a tam na mě hodila úsměv. Říkal jsem si, že fakt hot. A taky jsem si říkal, že Miška je taky hot. Ta věc mě zahřála u srdíčka. Jsem občas trochu povrchní. Ale co.. mám štěstí!

Po dlouhé době se v práci ukázal Ivan. Střechu už měl skoro hotovou. Já jsem se pustil do osazování fbbc. 0603 jsou fakt titěrný. Ale dalo se to. Vlastně se mi tak kompaktnost líbila víc než 0805.

Miška psala, že půjde na večeři s Huawei a ozve se tedy až někdy v noci či další den.

Kendy přijel domů. Zatímco jsem dojídal těstoviny, povídali jsme si o práci a o životě. Ondra ale napsal, že by dal pivo a že jede kolem. Vyrazil jsem proto za ním. Měl žízeň, ale i hlad. zastavili jsme se tak u paní Hoa. Druhý Vietnam dne. Já jsem ale byl pln těstovin a tak jsem si dal jen mangovou šťávu. Na pivo jsme šli do Petrohradské. Připravoval se nějaký další DJský set. Obával jsem se, že to bude podobně příšerný jako minule. Ale nebylo. Navíc si dávali přestávky, takže si šlo povídat.

### 27.9. Strasti kvůli španělům

Ludva se optal, zda G5 stanice venku funguje. Používáme jí na test upgradu. Jasně že funguje odvětil jsem. Jenže..

Nylonové zámky byly zadřené, jedna elektronika spálená, ve všech byl štěrk a pár serv mělo polámané zuby. Konec konců, stanici jsem stavěl v roce 2019 a od té doby tam stála relativně ladem.

Inu rozhodl jsem se jí rozebrat a opravit což bylo na dýl. Ivan to nenakreslil zrovna service friendly. Navíc je každý z těch zámků zkurveně těžký. Kovový má 14 kilo bez stojny. S ní klidně 30.

### 28.9. Jeseníky, skoroúplněk a první pusa

I přesto že byl budík nastavený na 4:15, probudil jsem půl hodinu před ním. Kdybych měl zapnuté notifikace, objevil bych, že Miška už mi v té době psala. Možná že mě probudilo to že na mě myslela.

Domyl jsem nádobí, dal si sprchu a trochu se flákal. Času jsem měl vlastně dost, ale vlak jsem nakonec stejně dobíhal. Jak jinak, mám přece nádraží za domem.

Byl jsem v něm téměř sám. Všichni nastupovali až na hlaváku. Včetně Mišky. Viděl jsem jí z okénka a šel jí ven naproti. Aplikace *Můj vlak* nás posadila za sebe. Jak její stupidní algoritmus funguje je mi vskutku záhadou. Posadili jsme se ale vedle sebe. Srát na dráhy.
Nacpat Mišky obří krosnu nad nás mi dalo zabrat. Chvíli jsme si povídali, ale Miška naspala jen asi tři a půl hodin, takže chtěla ještě dohnat aspoň trochu spánku. Zkoušela různé polohy na svém sedle, ale usnout se jí nedařilo. Nakonec jsme se prohodili a opřená o mé rameno, konečně začala podřimovat.

![image](28_1.jpg)

Nad mlhou zalitými loukami kolem České Třebové vycházelo slunce a byla to nádherná podívaná. V Zábřehu jsme přestoupili na vlak do Šumperka. Byl to jeden z těch vlaků co se někde za jízdy rozdělí na dva. V kupé jsme byli se dvěma pejsky a jejich paničkami. Na nádraží v Šumperku jsme přeskupili náklad, neb Miška měla více těžkých věcí, a došli jsme ani ne půl kilometru na autobusové nádraží.

Skoro všichni v autobusu měli stejnou cestu jako my. K rozcestí u skřítka.

Nutno říct že výhled na Jeseníky nebyl jako výhled do Alp. Žádná obří skaliska, zato krásné kopce s loukami protkanými lesy. Ranní světlo si sním hrálo a my se začínali těšit na výšlap.

Lidem bez krosen jsme dali náskok a pak se pomalu vydali vzhůru na první výlet. Vyprávěl jsem Mišce o filmu předchozího večera. Byl fakt hroznej.

První výhled mi připomněl Jizeru. Seděli jsme na kamení, jedli křupínky a koukali na hory, za kterými bylo Polsko. Miška vytáhla svůj nový foťák a fotila trávu, borůvčí, výhledy a kleč.

Klečí totiž vedla stezka po hřebeni od výhledu k výhledu.

![image](28_2.jpg)

Zanedlouho jsme na obzoru spatřili Praděd. Hodina pokročila a přicházel hlad. Byl čas uvařit polévku. Sešli jsme ze stezky a našli závětří. Vytáhli ešusy a vařič. Zátka na bombě nám dala zabrat. Hráškový krém z pytlíku se trochu připaloval, neboť plná bomba šla špatně regulovat. Nakonec to ale byla dobrá bašta. Polévku z Lidlu jsme vylepšili jarní cibulkou a ředkvičkami, které jsem doma nechtěl nechat shnít a chlebem, který by doma zplesnivěl.

Na stezce mezitím proudily davy. U Vřesové studánky stála lidí celá procesí. Dál už ale turistů ubývalo. U Vysoké Hole jsme potkali pána, co se vyptával, zda jsme u studánky neviděli lidi stanovat. Přátelsky jsem si s ním povídal a až když jsme se rozdělili, pověděla mi Miška, že to byl strážce parku.

Minuli jsme starý rezavý vlek. Došli k Ovčárně, dopustili vodu a po asfaltu se vydali vzhůru na Praděd. Tam bylo opět lidí milion. Stíny už se ale prodlužovaly a když jsme pod křižovatkou nechávali batohy, přišel i chladný vítr. Nahoře u vysílače foukalo opravdu děsivě. Hory v inverzi se zapadajícím sluncem ale byly vskutku nádherné. Miška fotografovala výhledy, já jí jak fotografuje výhledy a když na mě přišla zima, schovával jsem se za sloupem. Po chvíli se ke mně přidala. Byl to skvělý čas na první pusu. Ale trochu jsem vysrabil. Navíc jsem si to naplánoval na východ super úplňků, který měl přijít o pár chvil později.

![image](28_3.jpg)

Zima nás ještě před západem slunka vyhnala zpět k batohům. Tepleji jsme se oblékli a za notování Mňágy jsme pokračovali ke Švycárně. Tam se to stalo. Byla už opravdu tma a já se otočil, protože jsem si myslel, že světla v našich zádech značí přijíždějící auto. Byl to ale extrémně svítící měsíc. Koukali jsme na něj ruku v ruce a já se zeptal, jestli jí můžu políbit. Dostal jsem svolení a měl radost jako malej kluk. Byla to jen taková letmá pusa, ale byla první a vůbec to nebylo divný. Spíš naopak.

Zbytek večera jsme hledali kde přespat. První nález byl příliš větrný a strmý. Místo mezi zelenou a červenou bylo mnohem lepší. Sice jsme se museli prodírat borůvčím, ale nakonec jsem pod jedním stromem našel hezký plácek. Natáhli jsme tarpu a dospěli k názoru že před deštěm by nás asi uchránila oba, ale hýbat bychom se nemohli.

Zabalení ve spacácích jsme si k večeři dali křupínku s parmazánem a mini mrkvičkami, neb do vaření se nám nechtělo a vlastně jsme neměli moc velký hlad.

Po jídle jsme ještě demystifikovali naše paměťové zámky a pak už jsme se jen párkrát políbili a šli spát.


### 29.9. Dál než jsme chtěli

Nikdo nás nepřišel pokutovat. V noci kolem nás sice prošli dva lidé s čelovkou ale nemyslím si, že nás viděli. Připravili jsme si snídani, stále schovaní ve spacácích. Ovesnou kaši s čokoládou a do termosky zelený čaj.

Nepřišlo mi, že bychom byli nějací extra pomalý, ale na stezku českém jsme se z lesa dostali až v 10:30. A ani tak jsme nešli nejrychleji. Na dřevěném chodníčku skrz bažiny Miška rozhodla, že potřebujeme společnou fotku. Na kamenný patník nastražila foťák, a kolem něj jsme procházeli tam a zpátky, podobně jako na balkáně.

![image](29_1.jpg)

Po červené proudila spousta lidí. Naplánovaná trasa nás vedla z kopce dolů a pak zase do kopce nahoru. Pomalu ale jistě se nám otevíral výhled na Praděd.

Další asi hodině chůze jsme dorazili do Bělé, kde jsme plánovali doplnit vodu. V restauraci Červenohorské sedlo jsme si dali nepivo a Kofolu. Když jsem byl na záchodě, proletěl venku ptáček a napálil to přímo do okna. Našel jsem venku Mišku sedící na zemi, držící ptáčka v ruce v obavách, že to nedá. Ale zmátořil se, odlétl na blízkou židli a po chvíli rozkoukávání odlétl pryč.

![image](29_2.jpg)

![image](29_3.jpg)

### 30.9. Dvojvrstvě opeřená

Když jsme se probudili, Honza už byl napůl sbalený. Popřáli jsme mu hezkou cestu a on vyrazil na cestu. My jsme vstávali o poznání pomaleji. Leže ve spacáku jsme připravili snídani, najedli jsme se a protože jsme si byli tak blízko, naše ruce šmátrali do spacáku toho druhého. Kolem ale chodili lidé a my museli být obezřetní. V jeden moment to vypadalo, že někdo jde k nám do přístřešku a Miška vskočila ze spacáku jak kdyby v něm byl pavouk.

Když jsme se konečně sbalili a vyrazili na cestu, táhlo na dvanáctou. Pršelo. Museli jsme jít v pláštěnkách.

Cestou jsem Mišce vyprávěl o mé bývalé práci v Raytře. Ona mě o její práci v DT. Šli jsme podél potoka a úplně minuli odbočku. Museli jsme se tak vracet společně s nějakými dalšími chodci.

Do kopce to šlo na rozblácené stezce pomalu. Mapa ale říkala, že jdeme do oblouku a tak jsme to zkrátili přes les.

Vyšli jsme v lyžařském areálu v Ramzové. V tamější hospůdce jsme se zastavili na teplou čočkovou polévku. Trochu nás zarazilo, že byla s párkem, ale co naděláš. Byla dobrá a teplá. Taky jsme si dali limonádu a nepivo a diskutovali o tom jak v domě funguje rekuperace. Doplnili jsme vodu, došli si na záchod a vyrazili na další etapu.

Během toho co jsme seděli uvnitř vyšlo sluníčko. Napřed jsme v Ramozové přešli koleje, pak šli chvíli podél pole a potom začali stoupat skrz vesničky s horskými domky.

Potkali jsme skupinu španělsky mluvících vyskokoškoláků a stromy kolem nás začaly mít pozdzimní zbarvení.

![image](30_1.jpg)

Cílem naší cesty byl buď přístřešek Císařská lovecká bouda či možná Přístřešek Palaš kousek od Paprsku. Na jídlo byl nicméně čas u prvního ze zmíněných.

Nebyli jsme první kdo k přístřešku došel. V jeho rohu už posedával osamocený turista. Byl povídavý a ukázalo se, že jde z Aše Stezku Českem. zažíval ale sérii neštěstí. Vyvrknul si kotník a balík, který mu poslala poštou jeho přítelkyně, mu pošta nedoručila. Prý by dal cokoliv za čokoládu, neb jí samé sušené věci a buráky už mu lezou krkem. Cokoliv je i úsměv na tváři a ty já vídám rád. Rozdělil jsem se proto o svojí čokoládu a jeho *Ty vole, dík!!* rozesmálo nás oba.

Za jeho vyprávění jsme se s Míšou pustili do vaření předpřipravené paelly. Veganská paella je podle mě trochu oxymóron, ale nebylo to zlý. Jen to nebyla paella.

![image](30_2.jpg)

Na vaření jsme ale použili poslední vodu. Došli jsme asi o 300 metrů dál a doplnili láhve z potůčku. Nevypadal úplně nejčistěji, ale měli jsme můj filtr, takže to nevadilo.

Po tmě se nám chodit nechtělo a tak jsme se rozhodli, že naše současná pozice bude naše ubytování. Se západem sluníčka přišla zima. Zprvu jsem si nebyl jistý, zda chci rozdělávat oheň v krbu, ale ochlazení mě k tomu popostrčilo.

Začali se k nám trousit další lidé. Společně jsme sehnali jsme klestí a já jsem dokázal rozdělat oheň pepa, které někdo nabízel, ale za prvý je to chemickej hnus a za druhý, člověk pak má z ohně větší radost.

Během asi další hodiny se přístřešek zaplnil. Lidé si na ohni pekli špekáčky a zabírali stoly na kterých plánovali spát. Nebyl to dobře vymyšlený přístřešek. Na oběd dobrý, ale na spaní moc ne. Dvě karimatky se na stůl vedle sebe vešly jen stěží. Abychom se v noci neshodili dolů, rozhodl jsem se spát na lavičce a nechal Mišku nahoře.

[>> Říjen](2023_october.md)