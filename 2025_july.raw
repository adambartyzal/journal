[<< Červen](2025_june.md)

- [1.7. Půl roku pryč](#17-půl-roku-pryč)
- [2.7. Skoro jako kdybych věděl, co dělám](#27-skoro-jako-kdybych-věděl-co-dělám)
- [3.7. Neslavný den pro Franze](#37-neslavný-den-pro-franze)
- [4.7. Blackout](#47-blackout)
- [5.7. Olešná](#57-olešná)
- [6.7. Windsurfing](#67-windsurfing)
- [7.7. Rakety a stavidla](#77-rakety-a-stavidla)
- [8.7. Žena odvážná](#87-žena-odvážná)
- [9.7 Po roce na Ohnivcovu 23](#97-po-roce-na-ohnivcovu-23)
- [10.7. První Republika a předzvěst průseru.](#107-první-republika-a-předzvěst-průseru)
- [11.7. 200 sekund doma](#117-200-sekund-doma)
- [12.7. Z rekonstrukce demolice](#127-z-rekonstrukce-demolice)
- [13.7. Poslední přípravy](#137-poslední-přípravy)
- [14.7. Alta... Orlické](#147-alta-orlické)
- [15.7. Nejsou to Alpy ale...](#157-nejsou-to-alpy-ale)
- [16.7. Hlad na smažák](#167-hlad-na-smažák)
- [17.7. Romantickým deštivem](#177-romantickým-deštivem)
- [18.7. Alta Via čeká na nás!](#187-alta-via-čeká-na-nás)
- [19.7. Nabírání sil](#197-nabírání-sil)

### 1.7. Půl roku pryč

Snídat se ženou je skvělý. Dělíme se o přípravu a pak u stolu začínáme den. Mazal jsem chleba, Vera připravila zeleninu. Vyšlo to akorát tak, abych jel vlakem v 8:20. Měl zpoždění a prostor na kola byl dost plný. Trochu jsem v něm psal, ale měsíční skluz jsem nemohl dohnat. Obzvlášť, když se toho docela dost dělo.\
Tomík se vrátil ze Zélandu. Zas tak moc o tom nepovídal, ale mít den dlouhý 36 hodin je prý dobrý mindfuck. Ludva mu přišel vysvětlit co ho čeká a pak jsme šli na oběd.\
Ne to je příliš zkrácený. Řešil jsem fakturu, nákup, kód, hardware a cítil, že na nic z toho se nesoustředím pořádně.\
Čekala mě cesta na Zahraďák. Podruhé v tomhle týdnu a to bylo teprve úterý. Tentokrát jsem byl domluvený se Sabinou. Neviděli jsme se určitě přes rok. Jízda v horku venku byla intenzivní. Teploměr pokořil 30. V Malešicích jsem se zastavil v Lidl a koupil si svačinu a ne pivo.\
Přijel jsem v předstihu a dal si sprchu. To mi bodlo. Byl jsem zplavenej dřív než jsme začali. Sabina přišla bez rakety, ale v autě byla a tak jsme v půl osmý začali rozehráváním a konverzací.\
Rozešla se s klukem se kterým tak nějak byla a nebyla celou dobu co jí znám. Bylo vidět, že jí to pomohlo. Single life jí bavil. Každý měsíc byla někde v trapu. Norsko, Itálie, Španělsko a kdo ví kde ještě. Ve farmacii jsou prachy. A její táta jí asi taky dotoval. Přemýšlel jsem, zda jí to závidím. A ani ne. Nás s Verunkou čekalo cestování. Naše životy byly jinak naplněný a byly neméně super. Navíc jsem se zrovna vrátil z Málagy.\
V první hře jsem dostal sodu. Hrála úplně jinou ligu než Marťa. Druhou jsem uhrál. Těsně. Třetí ještě tesněji ona. 30:28. 2:1. Důstojná prohra. Zpotili jsme se fest. Druhou trojici taky vyhrála ona taky 2:1. Druhá sprcha bodla ještě víc.\
V mezičase Jarda psal, zda bych nešel na pivo, že slaví stavební povolení. Ptal jsem se Sabči zda by šla, ale necítila se dost uvnitř kruhu mých přátel a asi to bylo moudrý. Rozloučili jsme se a já vyrazil na kole dom vyzvednout svojí ženu. Ta se na jedno s Fikrovými cítila.\
Taky připravila lehkou večeři. Tortilly s pomazánkou a nakrájenou zeleninu. Ruku v ruce jsme vyrazili do vzletu. Kromě Fikrových dorazila ještě Adél a Terka. Veru vysvětlila, proč má i večer sluneční brýle, který jí mimochodem fakt sekly, a sára se dala do vyprávení o domě.\
Fakt do toho šlapali. Za rok asi budou bydlet. Jarda taky vyprávěl o tom, že hrajou beďas s Jendou a zavedli to, že hrají o kafe. Prý to zvedá úroveň.hry, když mají vidinu výhry. To mi dávalo smysl. Kór u Jardy.\
Jedno pivo bylo opravdu jedno pivo. I tak jsme ale vzlet opouštěli až před jedenáctou. Cestou ještě Verunka popisovala operaci. Terka měla podobně jako Veru astigmatismus a byla překvapená, že to srovnat jde. Pak popisovala jaká byla magnetická rezonance. 47 minut v tunelu sotva pár centimetrů širším než je hlava a k tomu frekvence 1. Hnus. Skoro štěstí, že mě bolí jen záda. Nějak jsem ale opomínal Cvičení. Řekl jsem si, že se musím polepšit.

### 2.7. Skoro jako kdybych věděl, co dělám

Verunka odjela brzy ráno do Zlína na kontrolu očí. Usnul jsem a vzbudil se v sedm. Nějak na mě přišel nedostatek dopaminu. Nechtělo se mi vůbec nic. Snídat se ženou mě baví. Samotnému se mi do toho nechtělo.\
Udělal jsem si na cestu kávu do nerezové láhve a vyrazil na vlak. Veru mi napsala, že mi posílá pusu a kousnutí do zadku. Taky mi poslala jízdenku na RegioJet na pátek.\
Kontrola očí jí dopadla dobře. Sprchování se v potápěčských brýlích už nebylo třeba. Takový dobrý zprávy mě potěšily. Rýpal jsem se v cellular anténě. Mel jsem pocit, že vysokofrekvenční prst by měl být co nejblíž feedu. Zkusil jsem drátek mezi zem a prst midbandu.\
Vypadalo to k světu. Opatrně jsem stříhal a blížil se kýženému pásmu.\
Na oběd jsme šli do Asie. Měl jsem chuť na Bun Chay a ostatní byli za. Venku se udělalo horko. Španělsko hadr. Člověk úplně cítil, jak se přes něj ty tetelící se molekuly přelévají. Asi jsem si přiostřil hrstí chilli papriček. Proti horku se má bojovat ohřátím těla, nikoliv klimatizací.\
Tomík se konečně rozpovídal o Zélandu. Dokonce si přivezl prsten moci. Byl v Kiwi hatchery, sopku neviděl protože byla mlha. V Abu Dhabi byl u Bury Khalify a na jižní polokouli byl u její nejvyšší věže v Aucklandu. Prý se tam musí vrátit. Druhý ostrov a ta sopka.\
Po obědě jsem dokroutil tu anténu tam, kam jsem chtěl. Fakt to vypadalo, že vím co dělám. I když opak byl pravdou. Simulace můj objev odmítala potvrdit. Vládla ale podezříval feed, který v simulaci byl nějakou konečnou dálkuod země, byť v reálu byly na stejné ose. Co už. Byl to dobrej proof of concept.

![image](02_1.jpg)

V poledne zněly scény večer nás čekalo naslepo. Po práci jsem ale stíhal ještě návštěvu STEPu. V pět a třiceti stupních do bazénu vyrazilo půl Prahy. V sauně ale bylo docela volno. Podobně jako tuareg a chilli, sauna je supr prostředek ke zvládání horka. A ledová sprcha k vyplavení kortizolu. Metrů jsem ale naplaval sotva 350.\
V sedm jsem našel Martu v Aeru. Po chvili se přidal Ondra a povídali jsme si o tom, co je nového. Réba brala injekce kvůli vyndavání vajíček kvůli BRCA. Genu, který způsobuje rakovinu prsou a vaječníků. Technika pokročila tak daleko, že venku doktoři dokáží zjistit, která vajíčka gen mají a která ne a zabránit tak přenosu na dítě. Taky prý vyberou zdravou spermii a vloží ji do vajíčka. Ondra s Rebekou už jsou vlastně rodiče. Akorát mají dítě v mrazáku.\
Film byl čínský. Respektive Hong Kongský. Proto mu nebylo rozumet zbla. Měl to být Thriller, ale byla to víc komedie. Ale dobrá. Lidi ve vtipných scénách tleskali. Řekl jsem si, že chci videt víc čínských filmů.\
Domů jsme jeli každý jinak. Tramvaj, jednokolo, Franz. Pořád bylo horko. Ale bez slunka už to šlo. Navíc z Aera je to víceméně z kopce.

### 3.7. Neslavný den pro Franze

Na ráno jsme byli s Ondrou dohodnutí na bazénu. Podolí 7:45.\
Někdy v noci ještě psal, že mu na osmou naplánovali meeting, ale ráno se ukázalo, že tam být nemusí. Sedl jsem na franze a vyrazil\
Cítil jsem se jetej. Jako posledních několik ran. Horko v noci spaní ubírá. Až někdy v polovině kilometru ve venkovním bazénu jsem chytil mízu. Plavat s Ondrou ráno bylo fajn. Ale cesta na kole do práce pak byla fakt dlouhá. 13 kilometrů je na dojíždění moc.\
Pomáhal jsem Omarovi skriptem zakládat reklamace, vysvětloval Ríšovi, jak třídit vytopené EBUFy a pak se rýpal ve fw HSLocku.\
Ivan s Jiřím byli doma, Tom a DJ měli navařeno a tak jsme s Vláďou vyrazili do veže samotní. Spálili tam lasagně. Další produkt italského týdne. Co už, dali jsme si lilek s mozzarelou.\
Po práci jsem šel čistit a seřizovat Franze. Wapkou jsem z něj omyl špínu. Našel přípravek na mytí . Nanesl ho v rovnoměrné vrstvě a při omývání měl radost jak řetěz prokoukl. Čistič na motory je fakt síla. Pochvaloval jsem si to až do momentu, než jsem si všiml, že přesmykač už není tak hezky černý jako kdysi. Najednou byl docela dost stříbrný. Sedlovka šla do hajzlu, náboje taky a modrá na rámu taky utrpěla. Chvíli jsem byl naštvanej, ale pak mi došlo, že to je jen kolo. A kdo má jezdit. Barva je putná.

![image](03_1.jpg)

Šel jsem centrovat zadní kolo. Čtyřicítka se tam s osmičkou nechtěla vejít. A to ani po tom, co jsem jí vyfoukl a namazal plášť vazelínou aby si při huštění sedla lépe.\
Opravy jsem dokončil po sedmé. Domů sjel vlakem a psal si se ženou. Posílali jsme si hromadu smajlíků. Na WhatsAppu se totiž některý hýbaly a některý ne, ale nebylo nikde řečeno který. Nakonec jsme oba dostali hlad. Já si udělal tortelliny, protože italský týden a pak jsem si šel lehnout. Bylo horko jako prase a cítil jsem záda. Zkusil jsem jógamatku na zemi, ale někdy v jednu jsem se přesunul do obýváku.

### 4.7. Blackout

Nevyspal jsem se nejlíp. Bolela mě záda. Koukal jsem do map a internetů a Alta Vie byla moc dlouhá. A jít loni mi nedávalo smysl. Půjdem stezku Českem. Vlaky v itálii by byly drahý a nás čeká irsko a sicílie. Navíc jsme neměli natrénováno

Jel jsem vlakem. Snídani ve vlaku je fajn ale Verunka jí umí připravit líp než já. Nebo spíš. Má větší chuť připravovat jídlo, které hezky vypadá.

![image](04_1.jpg)

Jak jsem jel ve čtvrtek po Pernerové, lačnilo mé bříško po indii. Ta myšlenka se ujala. Cesta k sultánovi je sice dlouhá, ale stála za to. Dhal, špenát s paneerem, aloo, rýže a butter naan. Fakt jsme si s Ivanem a Vláďou pochutnali. Cestou zpátky jsme potkali Petra. Společně jsme ve před polednem došli do provozovny a ve 12:00 vypadl proud. Ve vývoji. V celým podniku. V celým areálu. V polovině Prahy. A pár dalších měst na sever a východ od Prahy. Jirka v Hradci byl taky bez elektřiny.\
Někdy po dvou hodinách se to v Hradci dalo do pořádku. Následoval Karlín. Vláda vyrazil dom i když měl s sebou krosnu a původně plánoval jet za kamarády na turnaj rovnou z práce. Ivan Petr a Daya vyrazili taky. Metro se totiž rozjelo. Zbyl jsem jí s DJem. Poklidili jsme, ručně jsme zavřeli bránu a poté jsem objevil, Ze Franz má prázdnou zadní duši. Výměna docela šla. Funkční stojan by pomohl, ale opravovat kolo umím v nejrůznějších podmínkách. Akorát do brzdy mi cáklo močko. Seřízení osmičky z předchozího dne s novou duší nesedělo a přehazovačka bylo třeba doladit.\
Pro zábavu jsem se cestou stavil ve Vysočanech nana nádraží. Informační systém překvapivě fungoval, ale většina vlaků stála, ostatní měly nejmíň hodinové zpoždění. Jel jsem dál na kole. Přes Karlín a Příkop.\
Doma na mě přišla únava. Dal jsem si sprchu, chleba zavolal ženě a odpadl na postel v obýváku. Ještě že jsem na Siri zavolal ať mě vzbudí. Totálně bych spal až do kdoví kdy. Při odchodu jsem se cítil absurdně jetý. Trochu jsem zalil kytky, ale najednou byla 19:14 a v 19:20 jela 99, která byla poslední dobrá ke stihnutí RegioJet a do Ostravy. Kdyby neměl 40 minut zpoždění.\
Pořád jsme ale měli štěstí. Na nádraží byl chaos. RegioJet lounge je ale fajn věc. Dal jsem si zmrzlinu a čokoládu. Před půl devátou nám konečně přidělili nástupiště a po dalších pár minutách chaosu jsme vyjeli na východ.

![image](04_2.jpg)


Byla to dlouhá jizda. Verunka me vyzvedla na nádraží fabií. Lukáš byl doma ještě vzhůru takze jsme se pozdravili. Ale šli jsme rovnou spát. Beats for Love v dáli duněly a mě se nějak nedařilo usnout. Měl jsem svojí ženu po boku po pár dnech odloučení.

### 5.7. Olešná

Dopsat 24 dní. To byl mimo jiné můj plán na víkend. Napřed nás ale čekaly palačinky k snídani u babičky.\
Hynek nám vytáhl dvě kola. Jeho a Verunky. Poštelovali jsme brzdy, dofoukli duše a vyrazili za babičkou. Se zastávkou v Bille pro jahody. A malou foccacia pro mě, protože od pěti večer jsem nic nejedl.\
Ještě že u babičky v paneláku mají výtah. Rozkaz zněl kola musí do bytu a byt je v desátém patře. Verunka nažhavila dvě pánve, zamíchala těsto, udelala dvě kávy a mě s babičkou posadila do obýváku abychom si povídali. Babička se vyptávala na Alpy. Když jsem pověděl, že spíš zůstaneme v Čechách, stočila se diskuze k tomu, že v Česku je krásně. Obzvlášť  Beskydech.\
Po chvíli jsme se ve smažení vystřídali. Házet palačinkou jako Verunce mi nešlo. Taky jsem ale na stěně neudelal spoustu olejových cákanců.\
Hotové palačinky jsme odnesli na balkon a s výhledem na Beskydy. Se zakysankou a s jahodami chutnaly moc dobře. Babička si s Verunkou povídali o výletech na hrady, když byli s Lukášem malí. Slunko pálilo a bylo třeba chránit si hlavy kloboukem nebo šátky.

![image](05_1.jpg)

Po brunchi babička vytáhla tonometr. Rtuťový. Jak z něj odečítala naměřené hodnoty mi bylo záhadou, ale moc exaktní měření to asi nebylo.\
Ještě jsme poklidili a po rozloučení jsme svezli kola dolů.Verunka vedla. Po cyklostezce mezi paneláky. Po chvíli jsme si prohodili kola. Verunka se na svém červeném trápila. Cyklostezka to byla pěkná. Jednou nás teda zradila a museli jsme se vracet, ale k Ostravici jsme dojeli úspěšně a oslavili to točeným Radkem na pobřeží.

![image](05_2.jpg)

Podél Ostravice to byla fakt hezká cesta. 7- Verunky vypadlo, že tady jede poprvé. Hrubice. Mělo to tam potenciál. Očekávala, že fabrika celulózka bude smrdět, ale to se nedělo. Hezká příroda, pěkný asfalt, dobrý terén. Až do Cedule Olešná 9 doprava, Olešná 30 doleva. Přitom Frýdek- Místek kudy jsme meli jet byl nalevo. Napravo ale měla být rozhledna a výhledy já rád.\
Že rozhledna bude na kopci si Veru vůbec neuvědomila a tak byla pro. Stoupání tam rozhodně bylo, ale nijak tristní. Pár kopečků Verunka vyšla , pod kopcem s vysílačem jsme nechali kola a pěšky si to vyšlápli.\
Nahoře byl pak a vybíral Be korun. Jeho životní poslání bylo tisknout lidem razítka a když jsem ho informoval o tom, že o razítko nestojím, niterné jsem ho urazil a dal Mě ignoroval. Verunka dostala razítko na ruku atak jsme dostali dalekohled. Výhled byl parádní. Ostrava byla dál, než jsem čekal. Obzvlášť věž na radnici.\
Po sestupu už to bylo k přehradě víceméně z kopce. Potkali jsme bezva třešně a já se docela nadlábl. V Cili opět navigovala Veru a dovedla nás do chaty č. 22, kde už Ondráčkovič rozbalili saky paky.\
Šlo se k vodě. Vybalili se surfy a Hynek s Lukem vyjeli na vodu. Veru se šla slunit a já šel plavat. V dáli byla příhodná pláž. 500 metrů daleko naměřil jsem zpětně. Kilometr je takový akorátový za plavání si.\
Večeři jsme si dali U Toma. Hynek nás pozval, protože prý ještě neoslavili Verunky narozeniny. Sám si objednal asi 4 jídla. Laky asi 3 přílohy. My s Veru italské houbové rizoto a Jana bramborák. Bylo to tam fajn. Radek chutnal dobře a tak jsme tam seděli a povídali si asi do půl deváté. Verunky srdce ale toužilo po hře karet.\
Zpátky u chaty jsme vysvětlili rodině, jak se hraje feud. První hru jsme zvládli venku, ale rychle se ochlazovalo. Druhá jsme přesunuli dovnitř. Tam jsme teprv otestovali všechno, co ona hra nabízí. Všechny to bavilo. Popíjeli jsme bohémky a bílé víno s tváří oblastního ředitele Generali. Chutnal dobře.\
Obě hry vyhrál Laky. Dokonce pěkné červeným svrškem. Ale únava byla značná, pití vypitý a tak bylo načase vyčistit si zuby a zalehnout. Byla nám nabídnuta jedna ze čtyř posteli. Vzhledem k zimě venku jsme neodmítli a uložili se seskládaní do sebe.

### 6.7. Windsurfing

Sice jsme nemrzli venku a spali jsme pohodlně v posteli. ale záda jsem cítil značně a najít příjemnou pozici na úzké posteli byl docela oříšek. Velká lžička posunutá dolu docela fungovala.\
Na snídani jsme měli kulový. Ondráčkovic potřebovali na velký nákup. Verunka sedla za volant modrého Rapids a odvezla mě a Hynka do Albertu. Pro nás dva jsme udělali menší nákup na snídani, svačinu a večeři.\
Snídani jsme rozložili na stole venku. Měli jsme pečivo a patifu. K pití A/pro kakao. Ostatní měli na pečivu slaninu nebo krabí salát.\
Po jídle jsme šli k vodě. Dostal jsem mamky surfs dětským křídlem. Při prvním pokusu o nastoupení jsem spadl, utopil brýle a namočil klobouk. Mít tyhle věci na hlavě byla kokotina. Klobouk jsem dal na břeh, ale brýle byly nejspíš v trapu.\
Hynek mi dal pár rad a vyjel na přehradu. Já jsem vyrazil na vodu pochopit, jak ten ďáblův stroj zkrotit. Moc mi to nešlo. Spadl jsem mrtěkrát. Až asi po hodině jsem tak nějak jel. Po hodině a půl mě Verunka přišla natočit. Prý jsem u toho vypadal dobře.
![image](06_3.jpg)

Na dece jsem načerpal energii sluněním se a sepsal část předchozího dne do deníku. Chudák Hynek si zlomil kloub pod stěžněm. Jeho serf dodělal. Viditelné ho to podráždilo. Čekal na tu dovolenou dlouho. Naštěstí se mohli střídat na Lukášově modelu.

![image](06_1.jpg)

K obědu jsme měli guláš. Hynek udělal hned dvě verze. Sojový a masový. Měl jsem ten vega a byl fakt mega dobrej. S bramborovým chlebíkem jsem ho spořádal dva talíře. Byli jsme všichni tak příjemně unavení a plní.že aktivity jako minigolf a bowling byly zavržené pro návštěvu kavárny a polehávání na lehátcích. Dokonce uměli decay a kafe na ledu. A měli jsme štestí a dostali poslední zásobu ledu.\
Čas ale letí a bylo třeba vyrazit. Hynek uvázal stěžeň na Rapid, aby jí v Ostravě v garáži zařízl a dal do ní nový kloub, naskládali jsme věci do kufru a Verunka nás odvezla na nádraží na Svinově. RegioJet má půl hodiny zpoždění. Dali jsme s Verunkou pár rychlých partiček ferbla. Rozbila mě docela s přehledem.

![image](06_2.jpg)

Ve vlaku jsme si dalo dva dortíky a já se pustil do dalšího psaní. V protější sekci jel opilý otylý jednoduší mladík. Nebyl zlej, ale čtveřice lahváčů na stolku a hlasitý projev byl psychicky náročný pro všechny kolem něj.

### 7.7. Rakety a stavidla

Víkend utekl nějak moc rychle. Budík v šest tricet mě nachytal nepřipraveného a odložil jsem ho 3x. Veru dřímala a já se vydal shodit vlas. Nový týden, nové oholení.\
Celou jízdu se mi absolvovat nechtela. Vlak v 8:20 to jistil. Chtel jsem v něm psát, ale řehoř neměl tužku. Napsal jsem Veru jestli jí doma neuvidí a že se obávám, že zůstala v Regiotetu, jak už jsem byl večer jetej. Veru prohledala co šlo, nenašla ho a zavolala do R), což jsem ani nečekal.\
V práci jsem dal dohromady krokodýla v2. Vybral CAN převodník a pak katalogizoval nakoupené součástky.\
Kluci vyzvali Šebestiána. Na jedinou vegetariánskou volbu buchtičky se šodó, čokoládou a šlehačkou jsem se necítil. Cukrovka na talíři nejvyššího charakteru. Dal jsem si filé stejně jako Tom, ze kterého padaly další zážitky ze Zélandu\
Po práci jsem šel cvičit k Rokytce. Dobrou půlhodinu jsem tam cvičil délku i síla svalů. Taky jsem objevil, že stromy u parčíku jsou merunky. Docela dobrý.\
Zpátky jsem jel pozadu přes Malešice. Ve Vršovicích kolem mě projela kavalérie hasičů. Něco opravdu intenzivně hořelo.\
Veru doma vařila rámen. Když jsem přijel, ještě to nebylo hotový. Vonělo to ale fantasticky. A když pak ke stolu přinesla misky, vypadalo to ještě líp. A chutnalo neskutečně.\
Jídlem ale den nekončil. Vyrazili jsme se projít ven. Do nově otevřeného Nuselského pivovaru. Pasáž od Botiče teda byla zavřená, ale bylo to tam pekný. A pro smrtelníka nedostupný. Přes 9 milionů za 2kk. My ale nešli ven koukat na byty. Šli jsme hrát pinčes do Folimanky. Měli jsme štěstí. Zrovna dva kluci opouštěli stůl. K trénování jsme si pustili valčík, protože Badminton se hraje tělem a má houpavý charakter.\
Když už táhlo na desátou, vydali jsme se na tramvaj. Jenže do cesty nám vstoupily pumpy a přehrady. Pouštěli jsme s Verunkou vodu do stavidel, na mlýnská kola a vyváželi jí zpět šroubovým mechanismem.\
Nakonec jsme ale na tu tramvaj došli. Můj denní výklad o různých pražských tramvajích a jejich motorech jsem završil litanií o tyristorovém motoru T3.\
Před čištěním zubů jsme ještě vybrali sušičku na alze. Plán byl dehydrovat jídlo na nadcházející trek. Porce dehydrovaného jidlo stojí klidně tři stovky. Stačilo tak navařit na týden, aby se sušička zaplatila.

### 8.7. Žena odvážná

Tohle ráno bylo extra dlouhý. Napřed se mi nic moc nechtělo dělat, pak na mě skočila žena a pak pršelo, tak jsem radši nad moc dobrou snídani koukal na videa z balkánu.\
Když déšť opadl, přejel jsem sérií vlaků do vysočan a začal pracovat přesně v 10. By se kvůli Ludvovi rýpal v bateriích. Potřeboval export z TKAS. Byl v tom bordel a tak jsem aktivoval své pythonové schopnosti.\
Taky jsem Tomovi vysvětloval co je api, jak kluci píší backer a breeze, co je gbfs a jak to všechno funguje. Asi toho bylo hodně. Vlastně tomu co tam děláme asi docela rozumím. Minimálně chápu, že to co dělá Vláda je práce tak sedmi průměrně dobrých programátorů.\
Oběd jsem zapomněl doma. Dal jsem to až do sedmi bez něj. Vlastně jsem tak přetáhl o hodinu ne o půl. Řekl jsem ti, že ve zbytku týdne to musím zkompenzovat.\
Obzvlášť když jsme přeložili rande ve šlágru.\
Doma jsme koukali na videa o Stezce Českem a mapy. Z iPhonu jsem skrz Verunčin hotspot promítal dokument z České televize do projektoru. Moc to nefungovalo. Občas se obraz úplné zasekal. Ale vybrali jsme Orličky. I přes to, že Veru se tam trochu obalda jít kvůli tomu, že z tama je její ex Honza a celá jeho rodina.\
Na Alze jsme ještě dokázali koupit oříšky a rozinky ve slevě a pak se odebrali do postele. Hezky před desátou. Možná proto jsem měl ještě povídavou.

### 9.7 Po roce na Ohnivcovu 23

Pro jednou jsem se ráno cítil odpočatý. I hodinky to potvrzovaly. Maličko jsem se protáhl a posnídat se ženou. Vymýšlela věci. Co uvařit. Jak to vysušit. Bylo to supr.\
Do práce jsem jel na kole divnou cestou. Na magistrálu, přes Žižkov, u tunelu na higline a shora dolů na Palmovku. Jel jsem v mikině, protože to vypadalo, že zmrznu, ale opak byl pravdou. Přijel jsem zpocenej.\
Obědový kartel byl proti mě a tak když mi Ludva psal. kam nám má jít naproti, odepsal jsem mu, že odhlasovaný byl Šebestián, kde nejvegetariánstější byla hrachovka s klobásou. Ostatní ale byli jednotní a jít jíst sám mi přišlo zbytečný.\

Jirka se pustil do úkolování Toma. Ještě že jsem ho v úterý proškolil. Poslouchal jsem je a řešil opravu věcí zLahti. Ne příliš dlouho. Ve čtyři jsme se zvedli a vyrazili k Vojtovi.\
Já to vzal vlakem přes Vršovice. Nabral jsem ženu a jídlo a spolu jsme vzali kola a nastoupili na S8 jedoucí do Krče. Divnýho nádraží. Na kole z něj nebylo cesty ven. Museli jsme je snést po schodech na cyklostezku vedoucí kolem Chateau Havel a sportovních hřišť.\
Měli jsme tři volby. Nepřímo do kopce. Serpentinou. A pozadu přes Braník. Veru zvolila na přímo a ve stoupáních do Jiráskovi čtvrti pak kdo vedla.\
K Vojtovi šumperáku jsme přijeli poslední. Všichni tam seděli a čekali až rohlík přiveze nákup. Měl zpoždění a dle dostupných informací ješte nějakých pár hodin přijet neměl. Dobře že Verunka přivezla řepnou pomazánku a krekry.

![image](09_1.jpg)

Povídali jsme si o Aeru naslepo, o plánech na přechod her, o chatě v Luisianě údolí, o Doktorovi, o filmech, osbíječce u Štěpánky doma a o tom že Jirka pojede domů vlakem.\
Když rohlík dojel, pustil se Vojta do grilování. Naše tofu a pita dopadly na jedničku, Vláďovy žampiony taky a maso jsem nechutnal, ale v lidech společně se Štěpánětiným salátem zmizelo rychle.\
Rohozec pomalu mizel, slunko zacházelo a když se přiblížila jedenáctá, byli jsme s Verunkou první, kdo vyrazil domů. Na kolech dolů do Bráníku na vlak dom. Pomalu, rozumně, bez nehody. Vlak přijel tak akorát, takže jsme dojeli domů rozumné pozdě a možná proto na nás v posteli ještě přišla chuť na trochu dospělé zábavy.

![image](09_2.jpg)

### 10.7. První Republika a předzvěst průseru.

Celý den jsem cítil takový tíživý pocit. Možná jsem se blbě vyspal. Konec koncu těch asi pět piv muselo udělat svoje. Možná to bylo tím, že náš velký výlet do hor se blížil a já přípravám moc nedal. Možná to bylo to, že už jsem potřeboval dovolenou. Možná tím, že Ludva na všechno tlačil.

A možná tím, že po tom co jsem do práce dojel vlakem, ve kterém jsem posnídal zbytek řepové pomazánky, mi volala paní Kotrbatá, že firma, která opravuje jejich dům, ho prodala jiné firmě včetně jejího bytu a ji chtějí vystěhovat.\
Vystěhování paní Kotrbaté by docela jistě vedlo k vystěhování nás. Fakt mi to na lehké mysl nepřidalo. Vlastně jsem se podíval co stojí nájmy v Praze a byty ke koupi. Všechno špatný. Objektivně jsem na tom nadprůmerné.A stejně mám pocit, že byt je úplně mimo to, co si můžu dovolit. Ale hypotéku bych asi zvládl.\
Byt na pivovarnické za 5,7 mega, na který jsem koukal pár týdnů zpět byl stále k dispozici. Napsal jsem tam. Paní z RK mi odepsala, že majitel odmítá byt prodat na hypotéku. Proč mi nebylo jasný a na doplňující dotazy už neodepsala.\
A tak jsem v práci řešit součástky. Pasivy jsem přeskládal do Ivanem navržených pořadačů. Trvalo to. Taky jsem ladil mezidil do SCREIG. Nazval jsem ho "Planeta Core". Na asi čtvrtý pokus jsem byl opravdu spoke. Dořešil jsem tak první část reklamace z Lahti.\
K obědu jsem dojedl Verančiny lasagně. Byly moc dobrý, ale byl to jen zbytek. Moc mě to nezasytilo.\
Na šestou nás čekali v kavárně Šlágr. Vlakem jsem sjel za ženou, oblékl se do obleku a spolu jsme se po schodech, za velmi mírného deště, ale horka, vydali do schodů vedoucích do první republiky.\
Kavárníkem vymyšlený citrónový dort pro Verunku s maltou a ovocný cheesecake s deaf lungem pro mě. Šlágr má styl. My měli styl. Bylo to hezký. Ale taky jsem byl nějakej unavenej. Přemýšleli jsme o filmu v kině pilotů, ale nedávali nic moc a nakonec jsme se přes Grétorku vrátili domů k Jednomu dílu Black Mirror.

### 11.7. 200 sekund doma

Pocit toho, že se všechno děje rychle a najednou mě neopouštěl. Verunka ale ráno pomohla a udělala fantastickou snídani. Zatočený placky, jednu s vajíčkem, druhou s tofu pomazánkou a salát. Místo vlaku jsem jel celou cestu na kole abych nezlenivěl. Nějaký běhání bych měl zařadit. Nebo alespoň přejít hory.\
Z Číny mi přišly CAN převodníky. Napřed jsem jedním poslal zprávu do druhého a pak se mi podařilo přijmout zprávu ze zámku. Odemykací příkaz pro Lofandi. Když jsem o tom tak přemýšlet, odemknout nový nekdo půjde\
Úplně samo.\
S Ríšou jsme narazili na kolo, který hlásilo divný chyby aOba nás zaseklo na docela dlouho. Ještě jsem vylepšil štítky na 0603 kondenzátorech a vyzkoušel dremel.\
Pad Thai ve Vietnamce bylo výborný. Byli jsme tam jen s Vláďou a přišli jsme docela pozdě, takže jim to trvalo. Ale to čekání stálo za to.\
Zpátky jsem jel vlakem. Pár minut před šestou nám měl jet vlak do Hory a pak do Černín. Veru nastesti byla připravena! Já trochu vyzkratoval a místo čehokoliv praktickýho popadl balení papírových kapesníků.\
Vlakem jsme jeli se skupinou anglicky mluvících lidí z austrálie. Působili hip a my vedle nich s Křížovkou jako pár důchodců ve stejných tričkách. Přestup v Hoře už mám natrénovaný a couvající vlak mě nezaskočil.\
K Fikrům jsme došli akorát tak na večeři a na výlet  k Vidláku, kde se Jarda se Sárou plánovali ◦ koupat se. Ve vsi zrovna byla zábava a hrála místní kapela folkový fláky. Agresivní labuťák byl na vodní hladině včetně celé rodiny a nemít kovu, šel by nás ztřískat.

![image](11_1.jpg)

Cestou zpět nás dohnal déšť. Do tiny house jsme došli zmoklí a navzdory létu jsme k večernímu ferblu popíjeli svařák.

![image](11_2.jpg)

### 12.7. Z rekonstrukce demolice

Verunce měkká matrace v tiny housu vyhovovala. Mě bolela záda a moc mi to nepomohlo. Ale vyspal jsem se. Z postele jsem vyšel poslední. V půl desátý. Sára mlela kávu a pískala. Dělala to jako pomstu za ty rána u nás.\
Snídaně venku byla super. Jednoduchá. Chleba se sýrem a zelenina. Měl jsem silnej názor na libeček.\
Pomalu ale jistě jsme se do toho pustili. Bourání je náročná, ale dobrá práce. Postupně jsme rozebírali stěny, zbourali jsme komín, Veru pomáhala. Pálila dříví v udírně a připravovala se Sárou oběd. Špagety s ragú z mletého masa.

![image](12_1.jpg)

Těžko se o tom píše. Bourání je bourání. Stejně jako Deutchland je Deutchland. Videa řeknou víc.\
Večer už z chaty zbyl jen oblouk dveří, kde byla elektroskříň. Ponechání dveří s domovním číslem a elektroskříní znamenalo, že to co provádíme není demolice, nýbrž rekonstrukce.

![image](12_2.jpg)

Ne tak docela. Oheň uvnitř domu součástí rekonstrukcí nebývá.

![image](12_3.jpg)

Těsto na pizzu dozrálo. Déšť trochu znemožnoval Jardovi její přípravu, ale holky nad něj natáhli Verančinu pláštěnka a dík tomu jsme večeřeli Wed několika druhů pizzy. První se roztrhla, ale to nevadilo. Ta na které bylo ragú od oběda mi chutnala asi nejvíc.

![image](12_4.jpg)

### 13.7. Poslední přípravy

Dům byl rozebrany! Zbývalo posnídat a poklidit. Snídaně Sala líná a moc dobrá. Ze zbytku těsta Jarda upekl chleba který jsme namazali humusem a měli k tomu různý zeleniny.\
Verunce jsem ze studně natahal vodu na mytí nádobí. Jardovi jsem pomohl odtahat zbylé stěny do kontejneru a když přišla jedenáctá byl pozemek zase k světu.\
Po dvanáctý jel vlak. Fikrovi jeli o dvě hodiny později autem. Před výletem jsem se ještě chtel zastavit v Decathlon. Vlak by nás vyhodil v Libni, kousek od dekáče na Harfě. Vlak byl lepší volba. Akorát jsme přišli o koprovku.\
V motoráčku bylo místa dost, ale rychlík do Prahy byl nacpaný k prasknutí! Verunka našla bezva sezení v chodbičce a koupila pití. Koukali jsme na nemovitosti kolem Prahy. Velký špatný.\
Z Libně do Harfy je to kousek. Zato v krámu jsme strávili rok. Dost kvůli mně. Pláštěnky jsou na výběr náročný. Levnou, která se rozhodně roztrhá a nebude mě to tolik srát, nebo drahou a který mě bude díra fakt mrzet. Nakonec jsem vezl pláštěnku ze 4 kila. Byla jitá, ne jen plastova! Ale nebyla to bunda za patnáct set. Koupili jsme ještě jodisel na díru v noze od hřebíku a vrátili se na nádraží.\
Doma jsme se pustili do balení. Čekal nás týden mimo civilizaci.

### 14.7. Alta... Orlické

Vzbudil nás netradičně budík na mém telefonu. V 7:00. Cítil jsem v krku otok a nechuť dělat cokoliv. Ale bylo třeba se dobalit a vyrazit.\
Z Vršovic jsme dojeli na hlavák. V albertu jsme pořídili bůrky K snídani a sladký pečivo na oběd. Čekala nás tříhodinová cesta vlakem. Napřed do Hradce Králové a pak do Hronova.\
Cestou jsme vyplňovali křížovku na Řehořovi. Papír je na tenhle usecase praktičtější. Ale šlo to. Do mobilu jsme nainstalovali aplikaci záchranka a koukli na s-realitách\
na pozemky za Prahou. Nic moc nás nezaujalo. Všechno špatný, nebo drahý.\
Na nádraží v Hradci jsme si dali kafe. Do kelímku v Hello pekárně. Měli jsme deset minut na přestup do Regio Fox vlaku, který se v půli cesty dělil na dva.\
Někde za oknem byla přehrada Rozkoš. Nalevo jsme jí neviděli, protože paní naproti nám zatáhla, ale trasa vlaku byla tak bizarní, že vodní plocha se objevila i na opačné straně vlaku a ubíhala oběma směry, protože do Starkoče jsme couvali.\
V Hronově vystoupilo asi nejvíc lidí. Spousta stezkařů. Všichni za nádražím ale pokračovali rovně zatímco my s Verunkou přešli Metuji a zatočili doprava. Prvních pár kilometrů jsme Sli po chodníku podel silnice. Bylo horko. A byli jsme v kraji, kde se vaří Primátor. A pivo bychom v horské chatě v Alpách koupit zvládli, takže to nebyl podvod.

![image](14_1.jpg)

2 piva přišla vhod, ale bylo třeba pokračovat. Čekala nás cesta do Lázní. Kolem Metuje, přes kterou se stavěly nové mosty. Do Malých Lázní Běloves, kde vyvěraly dva prameny. Běla a Jan.\
Když jsme tam přišli, vodní stezička na schlazení nohou nám přišla vhod. A obě minerálky byly fajn. Verunka si koupila křížovky . Ty by asi v horský chatě nebyly, alena cestu vlakem zpátky dobrý. V opačným směru se nudila, když jsem psal.\
Za Bělovsí jsme konečně slezli z asfaltu. Začalo stoupání a sandály mi začaly dělat puchýř. Přešel jsem na Merrelly.\
Cesta vedla do Polska. Do vesnice Brzozowie. Přišel první výhled. A Polský krávy. Buď stejně jako u nás. Akorát značení nás tam zmátlo a sešli jsme ze stezky. Aspoň jsme ochutnali Polský borůvky.\
Na stezku jsme se z lesa vrátili na hranicích. Začínalo mi být blbě. Verunka mi dala prášek na krk a u pána co sekal trávu nabrala vodu. Česká Čermná byl kopec lemovaný hezkými chatičkami. Některý tak hezký nebyly. Některý byly na prodej. Ani jsem se nedíval. kolik za ně chtějí. Chata by nám byla k prdu.\
Na kraji lesa na nás čekalo sezení pod stříškou, kde Vern uvařila ragú s těstovinami. Bylo to moc dobrý.\
Z lesa přišla paní s bandaskou na borůvky. Na český straně jich prý rostlo málo. Prý sucho. Paní měla hodně otázek. Ale asi si opravdu chtěla jen povídat. Ibáč pomalu začínal zabírat, ale dokud nenajel úplně, na smalltalk mi chyběla energie.

![image](14_2.jpg)

Poslední dva kilometry jsme hledali kde složit hlavy. Vera se obávala blesků a padajících větví. Nakonec jsme ale našli hezkou mikinu. Rozbili jsme stan. První den dal za námi.. Mělo pršet někdy v noci. Trochu.\
Předpověď vyšla. Pršelo trochu. Jen tolik aby nebyly vidět hvězdy. Trochu mě to sralo. V horách bývají hezký hvězdy.

### 15.7. Nejsou to Alpy ale...


Nad ránem se ve stanu začal ozývat zvláštní zvuk. Taková tichá siréna. Dokonce dvou tónová. Chvíli jsem hledal její zdroj a objevil jsem, že zvenku si na celtu sedly dve divné mouchy, které vydávaly ten táhlý vysokofrekvenční zvuk. A to u toho ani nekmitaly křídly.\
Šel jsem dál spát. Vlastně jsme se oba ještě budili a usínali. Ve stanu bylo teplo a příjemné. Někdy po deváté jsme se ale rozhoupali a vylezli ven. Sbalit stan bylo jednodušší, než ho postavit. Ranní potřeba s výhledem bezva a protahování nohou o strom přínosný.\
Snídani jsme naplánovali do Frymburka. Měli jsme už jen minerálky a to do ovesný kaše nic moc. Zahájili jsme sestup po žluté směr Nový Hrádek. Les byl moc pěkný apo asi dvou kilometrech jsme dost: k potoku.\
Trochu jsme se ošplouchli a já vytáhl filtr. Napřed to nešlo vůbec a potom pomalu. Měl jsem ho doma vyčistit před odjezdem. Měl bych to udělat v neděli, řekl jsem si.\
Přefiltroval jsem jednu plnou láhev. Snídat jsme se rozhodli na náměstí.\
Les skončil a začal stoupat kolem roubenek. Na kopci bylo náměstí a na náměstí kovovýroba Velos. Ten Velos, kam jsem jel s Omarem a s Markem měnit simkarty v roce 2018. Ten Velos, kde nám vaří řídítka pro La Rochelle. Malej svět.\
Pro Verunku ještě menší. Měla tam známý z předchozího vztahu. Ale na návštěvu to neviděla.\
Lavičky na náměstí nebyly nic moc a tak jsme se přesunuli před sokolovnu. Vytáhli jsme vařič, ovesnou kaši, kávu a dali se do příprav. Na hřiště tam přišli hrát fotbal čtyři kluci. Pustili si k tomu Nirvana a CCR. Dobrá volba muziky.

![image](15_1.jpg)

Kafe bylo černý jak tér a kaše randál. Chutnala zvláštně, ale dobře. A byla vydatná. A byla to snídaně pozdní. Když jsem čistil ešus, odbila jedenáctá.\
Že žluté jsme přešli na červenou. Jiráskova cestu. Do kopce. Na rozhlednu. Pěknou. Moderní. S turistickým centrem, které vedl ezo pán, který byl frekvenčně naladěný na přijímání informací z éteru. Proto taky pracoval na informacích, to dá rozum. Napustil nám ale vodu, výhled z rozhledny byl bezva a tak to tam hodnotím pozitivně.

![image](15_2.jpg)

Křížovou cestou jsme od rozhledny sestoupili do údolí, kde jsme potkali pivovar Agent. Začínalo mi byls trochu zle a hrozil déšť. Pivaři na nás volali a tak jsme neváhali dlouho.\
Dal jsem si 0% APU a ibidgin a Verunka rybízový svrchně kvašený kyseláč Stylish girl.\
Déšť opravdu přišel. Zkoumal jsem Aladina, Windy, Siri a všichni se shodovali na tom, že rychle odejde. Uvnitř jsme si tak dali ještě pytlík brambůrků, což prý není podvod. Asi není. Na horský chatě v Alpách by brambůrky taky šly pořídit.\
Sešli jsme ale z cesty. Respektive, šli jsme po původní stezce Českem, ale v roce 2023 přišla úprava a do Olešnice se šlo po novu jinak. Nebylo se čemu divit. Šli jsme po asfaltu.\
Až k odbočce na louku. Tam začalo stoupání. Napřed k osamělému fotogenickému stromu. Pak do lesa plného zvonečků. libalgin zabral. Cítil jsem se dobře. Rozhodně líp než pár hodin zpátky a překvapivě dobře na to, že jsme jen a jen stoupali.

![image](15_3.jpg)

Verunka potřebovala pauzičky. A mně přišly taky vhod. Měla obavy z dalšího deště. Pod střechou pivovaru je déšť věc jedna. Na svahu strmého kopce věc druhá.
Dle čtení map a předpovědí jsem došel k názoru, že před destám dojdeme na první vrchol, kde je jedna boudička na České straně a druhá pod rozhlednou na straně Polské. Tam si dáme večeři a po dešti budeme moci. pokračovat k Masarykově chatě. Verunce se to moc nepozdával, a když jsme došli k té první, ke druhé se jí moc nechtělo. A když se v té druhé rozpršelo, jít dál jí nepřišlo jako dobrý nápad.\
Ale byla tam zima. I přes konzumaci moc dobrého kari s tofu, navlečení několika vrstev oblečení a vyběhnutí rozhledny kvůli signálu tam byla taková zima, že jsem orodoval za to jít dál a zahřát se chůzí.\
Hlavní mrak byl pryč a další dva měly být značně mírnější. A přesně tak to bylo. Víc jsme sestupovali než stoupali, příroda byla krásná a po dešti voňavá a do přístřešku a Masarykovy chaty to bylo tak hodinu a půl. Což znamenalo příchod před devátou. Jen jsem se bál, že tam bude plno.\
Trochu krápalo, potkali jsme pár turistů našeho věku. taky na těžko a otevřely se nám výhledy na Polskou stranu. Ski areály v létě vypadají divně. Ale pod vypnutými točnami vleků by šlo přespat, kdy by byla nouze.

![image](15_4.jpg)

Nebyla. V chatičce jsme byli první. Ve velké chatě byl hodný pán, který Verunce ukázal, kde načepovat vodu. Po deváté přišel ještě jeden chodec. Moc toho nenapovídal, dal si cigáro a šel spát.\
Šli jsme taky. Byla zima, mraky posílaly do chatičky mlhu a nic jiného než odebrat je do říše snů nemělo smysl.

### 16.7. Hlad na smažák

Na hřebeni byla zima. Nad ránem jsem si do spacáku vzal mikinu Na kolena. Tam jsem prochladával nejvíc. V půl šestý už jsem byl regularně vzhůru a vytáhl Řehoře. Z výletu jsem totiž zatím nezapsal ani čárku. V jedenácti stupních se nepíše nejlíp, obzvlášť, když kolem člověka poletuje mrak. Ale déšť byl pryč a sluníčko nabíralo na síle.

![image](16_2.jpg)

Provedl jsem pár jógových pozic u kterých má žena bez mého vědomí fotila a potom jsme u stolku posnídali kaši.\
První zastávka byla rozhledna na Velké Deštné. Asi 3 km chůze po asfaltu do kopce. Asfalt to byl atypický. Byl v něm zažehlený šterk a byl trochu ojet jít po něm v barefootech.\
Na rozhledně bylo moc krásné. Vylezlo slunko a viditelnost byla tak 8 a to. Vern nahoře konverzovala se spolustezkařemi. Šel na ní hlad. Dole umíchala manu. Nebylo to úplně hnusný.

![image](16_3.jpg)

Procházeli jsme stejnými oblastmi jako při běžkování s freebikem. Byla to hezká nostalgie. Obzvlášť jsem vzpomínal na vyhozený koleno. Stalo se toho od tý doby hodně.\
Ani mana Verunku nezasytila. Během chůze si stěžovala, že na ni jde hlad. A to ne jen tak ledajaký. Hlad na smažák. Nebo na borůvkový knedlíky. Ani jedno z toho jsme doma nedehydrovali. Ale bylo patrný, že je třeba tentokrát obědvat pořádný jídlo.\
Po červený, která občas byla víc potok než cesta jsme krásnou přírodou došli k rotundě, kde jsme udělali druhou porci ragú s těstovinami. Došli jsme paní se synem z rozhledny ke kterým se v mezičase připojil manžel. Jeho hlas Verunce přišel povědomý a ukázalo se, že je to její profesor z Uk.\
Do ragú jsme dali poslední vodu. Na pěticestí bylo třeba filtrovat vodu ze studánky. Veru mě strčila do kapsy nápadem, že na láhev s nefiltrovanou vodou se dá sednout a ušetřit si tak křeč v prstech.\
Z Hradce se blížila přeháňka. Vrátili jsme se do útulny, kam se v mezičase ukryla skupina skautek. Hodinu deště jsme krátili vyplňováním křížovky.\
Cesta po dešti vedla do vsi jménem Neratov. Poutního místa s kostelem v rekonstrukci. Z červené jsme přešli na zablácenou žlutou. Ta monotonně klesala až do civilizace. V Neratově jsou prachy. Chaty prošli rekonstrukcí, Prosklená střecha kostela vypadala velkolepě a hospoda byla útulná. Natáhl nás do ní pán, který kempovat vedle místní útulu v autě se ženou a kupou dětí.

![image](16_4.jpg)

V hospodě jsme se dočetli, že ves spravuje spolek Neratov. Je to chráněná dílna žijící z příspěvků. Dělali to tam fakt dobře. Otevřeli si dokonce pivovar Prorok. Dvěma půllitry jsme zapili večeři. Koprovku s vajíčkem a Smažák, který konečně utišil Verunčin hlad.

![image](16_1.jpg)

### 17.7. Romantickým deštivem

V uříznuté špičce kostelní věže byla tma. Kdybych neměl ucpaný nos, spalo by se mi moc dobře, ale pocit toho, že se dusím nebyl nic moc. Nevím jestli tam bylo něco, co to umocňovalo? Prach v tom koberci pod námi třeba? Ve stanu se mi spalo líp.

![image](17_1.jpg)

Poutní dům byl ale super a teplá sprcha ten nos trochu Uvolnila. Horká voda z konvice byla taky jednodušší než Z plynového vařiče. A hrabankou lesní jde sice umýt ešusy, ale pod kohoutkem to jde líp. Vera byla spoke.\
Kolem jedenáctý jsme vycházeli. Přes hospodu. Nechal jsem tam večer klobouk. Taky jsme to vzali kolem pivovaru a skrz zahradu chráněné dílny.\
Za vsí začalo stoupání. Trochu nesmyslně téměř proti směru ze kterého jsme přišli. Na konci stoupání lesem přišlo klesání skrz zmoklou louku. Boty mi promokly během pár kroku. Ale výhledy do okolí stály za to. Moc pěkná krajinka.\
Noční déšť se vrátil. Nasadili jsme pláštěnky na těla i na batohy. Potkali jsme poeziomat u kostela, který byl ve videu s Vladykou. Hrála z něj Navarová a zpívala o Orlici, ke které jsme došli o pár minut později.

![image](17_3.jpg)

Zaseklá rýma mě trápila dál. Nepomohl mi ani trik Verunčina dědy. Kapesník v mraveništi. Zato teplá polévka na hranicích s Polskem, kam za námi přišla černobílá kočička, měla na mé dýchací ústrojí rozhodně vliv pozitivní.

![image](17_4.jpg)

Trasa dál nedávala smysl. Les plný Řopíků jsme procházeli tam i zpet a na jeho konci už regulérně lilo. Naštěstí jsme zrovna přicházeli kchatě a Rampušáka. Před ní její majitel venčil husy a řekl, že i když má pro neubytované zavřeno, pivo nám natočí.\
K pivu jíme si napůl dali segedým se šesti, což byla porce pro dva, takže jsme si odbyli večeři. V chatě byl ubytovaný i Verunčin učitel s rodinou. Dokud venku pršelo, povídali si o údělech učitelství.\
Když vylezlo sluníčko, napustil jsem láhve a vyrazili jsme dál. Sestoupili jsme ke kamenému mostu přes řeku a pak nás čekal tři kilometry asfalt kolem chatek s nerovnoměrnými střechami a absurdních figurín cyklistů.

![image](17_5.jpg)

Veru už byla mrtvá a bylo třeba rozbít stan. U silnice se mi být nechtela. Na Polské hranici měla být ruina kostela. Když jsme k ní došli, objevili jsme, že na stan to tam není. Vrátili jsme se o pár set metrů na českou louku a postavili bydlení. Veru odpadla skoro okamžitě. Déšť v noci měl být intenzivní a tak jsem ještě asi půl hodiny ladil vypnutí celty. Až když jsem si konečně lehl, objevil Jsem v recenzi stanu, že stan nemá jít až na zem. Řekl jsem si, že příště to musím vyzkoušet. Taky bych mohl zkusit připravit napřed koliky a na ně celtu jen navěsit.

![image](17_2.jpg)

### 18.7. Alta Via čeká na nás!

Do stanu nenateklo. To byla dobrá zpráva. Pršelo skoro celou noc. Občas i intenzivně. Naštěstí šel stan sbalit rychle a dokonce z něj šla voda vyklepat.\
Podruhé jsme prošli kolem Polských zřícenin, dali si tyčinku jako před snídaní. Vyšli na parkoviště nad Petrovičkami a pustili se do příprav snídaně.\
Hrášková do hrníčku a jablková ovesná kaše. Během konzumace jsme luštili křížovku. Zvíře na čtyři. začínající T a končící P. prostě neexistuje. Možná. to byl TYGR, ale to nedávalo smysl.

![image](18_1.jpg)

Přidal se k nám ke stolu další stezka Matej. FEKTák z Krkonoš, který šel celý severní úsek. Taky přišla rodina učitele Španělštiny. Povídali, že ubytování v chatě V Rampušáka nebylo nic moc. Že v pokoji měli myš, prostěradla byla nějaká plastová a nevoňavá a pokud se nemýlím, stálo je to patnáct set. Taky bych byl naštvanej. Ještě že segedýn byl výbornej.\
S Matějem jsme společně vyrazili dál po stezce. Povídali jsme si o školách a po chvíli objevili, že jdeme blbě. Ne úplně. Ale červená stezka Aloise Jiráska opět vedla po asfaltu narozdíl od oficiální trasy. Vracet už se ale nemělo smysl. Do Mladkova zbýval sotva kilometr.\
Verunka u stánkaře s výhledem koupila sýr a 2 rohlíky. Upřímně se mi sliny víc sbíhaly na ten rohlík.\
Za vsí jsme začali stoupat. Zprvu klidně po asfaltu, de pak červená uhnula do lesa a 13% bylo znát. Matej valil. Byl už stezkou zpracovaný a Haribo medvídci ho hnali kupředu. Verunka nám ale nestačila. Tu a tam jsme na na ní čekali a párkrát by mi přišlo rozumější, kdybychom se s Matějem rozdělili, ale bylo patrný, že lidi mu chybí a ten den, dokud nedojdeme na vlak chce strávit s námi.\
A tak jsme pospolu pokračovali na Vysoký kámen, kde byl místo výhledů do okolí ŘOPík. Na další vrchol, kde byly další betonové pevnosti. Až k přístřešku Bouda, pojmenovaného dle dělostřelecké tvrze, která byla snad největší z těch, které jsme zatím viděli.\
Mladí vojáci tam dělali prohlídky. Prý na 90 minut v 5°C. Nic pro mě. Já byl radši za kus kus se zeleninou, rohlík s kozím sýrem a kalu. Kari jsme nechali Matějovi. Potřeboval ho víc.\
Vystoupali jsme ještě pár metrů a pak začal závěrečný sestup. Výhledy nebyly. Ale les byl pěkný a prosluněný. Jít dolů je nářez na kolena. Cítil jsem je dost. Bez chodeckých lidí bychom byli úplně dřevěný. Taky jsem si nějak mírně natáhl levé lýtko. Ale výhled, který se nám otevřel po vystoupení z lesa ven stál za celou tu denní pouť. Krásné nasvícené Jeseníky.

![image](18_2.jpg)

Ještě jednou jsem zavtipkoval o cestě na Králický Sněžník, ale sám bych tam nevylezl. Měl jsem co dělat abych došel do králíků. Pět kilometrů po rovině a bylo to za námi! Zvládli jsme to. Nebyla to Alta Via, ale bylo to 94,21 km po horách. Na těžko!\
Matěj měl hlad. Na náměstí vařili jen v podniku jménem Zlatá Labuť. Trochu zbytečně fancy. Obzvlášť pro studenta, ale hezká večere po uzavřený etapě a startu další si žádala něco víc než nudle z Penny.\
Králický králík byla jeho volba. My si dali napůl smažák a dvě Litovelský 13°. Obojí moc dobrý. Akorát nás to úplně vypnulo. Cesta na vlak pak byla ukrutně dlouhá, byť bylo asi 300 metrů.

![image](18_3.jpg)

Rozloučili jsme se, předali kontakt pomoci Airdrop bumpu a pak objevili, že v tamějším regionu jezdí Renfe. Koupili většinu v Leo Expresu. A byl to dobrej vlak. Jel na čas, byl pohodlnej, měl zásuvku i vzduchotechniku. Akorát lístek přes dráhy byl dražší než na přímo, což mi na první dobrou nedošlo.\
Nádraží v Ústí nad Orlicí je extrémně zmatečný. A to to je asi jen dvou nástupištová zastávka. Ale vlaky zastavují hrozně daleko a hlášení nedává smysl\
R19 měl zpoždění asi te minut, ale nakonec nás dovezl až do Vršek. Byl jsem hotovej. Sprcha, kde ze mě tekla spousta bláta. Zuby.. A postel. Měkká Postel!\
Verunka je třída. Ušla to s grácií větší než já. Byl jsem na ni hrdej\
Alta Via čeká.

### 19.7. Nabírání sil

Intimita na treku je ošidná věc. Lidi smrdí, jsou Zpocení, všechno je bolí a chuť tak opadá na nulu. Doma se ale umyjí, vyspí a měkká postel to je věc. Jednou to najednou zdaleka nestačí.\
A tak než bys řekl šel, bylo poledne. Vern ale byla akčnější než já. Stihla nakoupit a připravit snídani a salát.\
Potom jsme začali lenošit oba. Koukali jsme na Přátele. Potom na Wild s Reese Witherspoon a pak zas ne Přátele. Až do večera. Aspoň že stan a spacáky jsme vytušili, kytky zalili, prádlo vyprali a usmažili bramboráky. Ty mi chybely!



