## [Červenec](2022.md)  <!-- omit in toc --> 

- [1.7. Zase trochu v civilizaci](#17-zase-trochu-v-civilizaci)
- [2.7. Do Stockholmu](#27-do-stockholmu)
- [3.6. Ztratil jsem klíče](#36-ztratil-jsem-klíče)
- [4.6. Déšť](#46-déšť)
- [5.6. Kavárna Sága](#56-kavárna-sága)
- [6.6. Do města pohodlí](#66-do-města-pohodlí)
- [7.6. Karlstad](#76-karlstad)
- [8.6. Iracionální únava](#86-iracionální-únava)
- [9.6. Do Norska](#96-do-norska)
- [10.6. Zima, vítr a Oslo](#106-zima-vítr-a-oslo)
- [11.6. Na jih](#116-na-jih)
- [12.6. Zpátky do Švédska](#126-zpátky-do-švédska)
- [13.6. Proti větru](#136-proti-větru)
- [14.6. Nějak se mi nechtělo jet](#146-nějak-se-mi-nechtělo-jet)
- [15.6. Old Timer kam se podíváš](#156-old-timer-kam-se-podíváš)
- [16.6. Na pláž, defekt a nevydařené spaní](#166-na-pláž-defekt-a-nevydařené-spaní)
- [17.6. Třetí z pěti](#176-třetí-z-pěti)
- [18.6. Kodaň](#186-kodaň)
- [19.6. 30°C v přirozeném prostředí Karmínového Draka](#196-30c-v-přirozeném-prostředí-karmínového-draka)
- [20.6. Most do země nížin a loď do země němých](#206-most-do-země-nížin-a-loď-do-země-němých)
- [21.6. Lübeck a déšť](#216-lübeck-a-déšť)
- [22.6. Nevydařené Grand Fondo](#226-nevydařené-grand-fondo)
- [23.6. Německo je všude stejné.. a překvapivě velké](#236-německo-je-všude-stejné-a-překvapivě-velké)
- [24.6. Podzim přišel brzy](#246-podzim-přišel-brzy)
- [25.6. 30°C Bylo vlastně v pohodě](#256-30c-bylo-vlastně-v-pohodě)

### 1.7. Zase trochu v civilizaci

Vstal jsem v sedm. Lidé ve stanech zřejmě spali, takže jsem se snažil nedělat bordel. Sbalil jsem spacák, karimatku a hamak. Posnídal jsem kilomusli a vyrazil do Turku. Asi jen kilometr mi trvalo uvědomit si, že jedu blbě. Ale kilometr po lesní cestě na které jsem přejížděl popadané stromky není málo.\
Cesta do Turku vedla přes Salo. Město o něco menší než Lahti.\
Trochu jsem flákal deník, takže jsem si řekl, že zastavit na kávu, něco dopsat a dobít baterie, není špatný plán. Deník píšu dvěma směry. Tak jak čas plyne, přidávám další kapitoly, ale taky jdu proti směru času a zapisuji dny, které pro mě něco znamenaly. A na to je třeba dost času. Zastavil jsem tedy v Espresso House. Mém oblíbeném chainu. Asi je to kopie Starbucks, ale mně přijde sympatičtější.
Psaní mi zabralo zhruba dvě hodiny. Vypil jsem cappucino a snědl croissant s mozzarelou a rajčaty. Celou dobu jsem měl výhled na kolo zaparkované venku, ale nikdo se k němu ani nepřiblížil. Říkal jsem si, že si na to nesmím zvyknout, protože takhle přijdu o všechny svoje věci.\
Kdybych to převedl na náklady, mám s sebou většinu svých věcí:

- kolo 
- tašky
- laptop
- iphone
- čtečku
- hodinky
- sluchátka
- batoh
- hamaku
- karimatku
- spacák 
- a značnou část mého oblečení (což není moc kusů, neb oblečení moc nemám). 

Doma toho kromě kytek, sportovního vybavení, zbytku oblečení, nádobí a krabic věcí, které jsem po stěhování nikdy nevybalil moc hodnotného nezbylo. Možná opravdu jsem digitální nomád :)\
Když jsem vyrazil, krajina se kolem mě nijak moc neměnila. Přemýšlel jsem jak moc si budu pamatovat výjevy z mého okolí. Vždycky říkám, že jezdit autem nemá smysl, protože člověk nestihne sledovat věci okolo sebe. A chodit nemá smysl taky, protože to strašně trvá a bolí z toho nohy. Kolo je tak ideální kompromis. Jenže jsem si uvědomil, že hodně věcí kolem sebe ignoruju. Respektive vnímám je tak napůl. Taky nemám na trase naplánováno x zastávek, abych to zvládnul co nejvíce. Prostě jedu, užívám si vůni borovic, pohled na krajinu a v hlavě bádám nad svým životem.\
Přemýšlel jsem nad tím zdali takováhle několika tisíci kilometrová cesta je složitá nebo nikoliv. Respektive jestli se na ni člověk nějak musí připravit nebo si prostě řekne, že pojede a ono se to nějak vyvrbí. A vychází mi z toho ta druhá možnost. Jediný v čem tkví ona složitost je dokopat se k prvnímu kroku, tedy vyrazit.\
Což mě dovedlo k dalšímu přemýšlení. Není to tak ve všech oblastech života? V Murakamiho knížce jsem předešlého dne četl, že lidé kteří jsou v něčem nejlepší, nepochybují že by nebyli. Že jsou to ty pochybnosti co člověka brzdí.\
Do těhle úvah mi Spotify začalo hrát píseň My greatest Enemy od Strumbrellas, kde se zpívá:

*Feeling like I can be anything I wanna be*\
*But I know I'll always be my greatest enemy*

Což jen podtrhlo mé úvahy. Inu, musím tahle poznání přetavit v sebevědomějšího Adama, co až příště pozná fajn holku nebude přemýšlet nad tím, co by se mohlo stát špatně, protože taková možnost prostě nebude přicházet v úvahu.\
Pro oběd jsem se zastavil v Lidlu. Koupil jsem si zapečené těstoviny a snědl je na parkovišti. Pak už mě čekalo asi jenom 20 kilometrů A ukázalo se, že po velmi dobrém asfaltu, Takže do Turku jsem dorazil po asi po třetí. Sedl jsem si na náplavku a přemýšlel co dál. Napadlo mě, že pokud si chci prohlédnout město, měl bych někam uložit svoje tašky, aby mi je nikdo neukradl.

<a href="../images/2022_july/1_1.jpg" target="_blank"><img src="../images/thumbnails/2022_july/1_1.jpg"></a>

Nádraží nebylo daleko a kde jinde najít úschovu než na nádraží. Skříňky tam vskutku měli, ale bylo třeba disponovat třemi eury v mincích. Cashback nevedli A já už sebe neměl ani svůj deseticent pro štěstí. Hlavně že doma mám v hrníčku eurových mincí habaděj. Inu, vydal jsem se hledat bankomat.\
Turku nevypadá že je o tolik menší než Helsinky. Zato mi přišlo špinavější. Během těch několika hodin jsem narazil na několik bezdomovců, opilců a podivínů, což se mi do té doby ve Finsku ještě nestalo.\
Z bankomatu jsem vybral 20€, protože menší bankovky nedával. Během cesty ale můj pocit z toho, že Turku za důkladné procházení vlastně až tak moc nestojí sílil. Potřeba ukládat tašky na nádraží tedy nějak opadla. Namísto toho jsem si sedl v parku u řeky a četl knížku.\
Na protějším břehu tancoval v tílku oblečený baleťák. Při čtení knihy jsem ho po očku sledoval a musím říct, že byl fakt dobrej. Vlastně mi můj program přišel lepší, než chození po památkách. Katedrálu jsem měl na protějším břehu, nějaký kostel jsem viděl už cestou k bankomatu, náměstí bylo rozkopané a podél řeky stejně pojedu do přístavu.\
Tam jsem vyrazil, když už mi přišlo, že je docela pozdě. Jistou část nábřeží musel jít pěšky, neb se tam konal nějaký stedověký veletrh. Stánek, kde cápek v hábitu předpovídal budoucnost z laptopu mě ale nepřesvědčil o tom, že to je něco pro mě.\
V přístavu jsem si vyfotil pár lodí, objevil odkud asi pojede ta moje a vyrazil na ostrov, kde by zřejmě mohlo jít přespat bez policejního zásahu. Ostrov ve mě narozídl od města samotného vyvolával dobrý pocit. Dokonce jsem narazil na nějakou soukromou párty a dal se s místními do řeči, ale byli příliš fancy a asi by mě nenechali přespat u nich. Nicméně jsem si řekl, že tam někde to půjde a vrátil se na pevninu do K-Marketu pořídit si jídlo na cestu trajektem, kde bude všechno určitě napálený.

<a href="../images/2022_july/1_2.jpg" target="_blank"><img src="../images/thumbnails/2022_july/1_2.jpg"></a>

Z mostu na ostrov skákali do vody dva kluci v plavkách, což vypadalo to jako dobrá zábava. Jindy bych se přidal, ale bylo třeba nakoupit zásoby než zavřou, pak najít vhodné místečko na ostrově a postavit si stříšku, protože předpověď ukazovala déšť.

<a href="../images/2022_july/1_3.jpg" target="_blank"><img src="../images/thumbnails/2022_july/1_3.jpg"></a>

### 2.7. Do Stockholmu

V pět mi zazvonil budík. Nevyspal jsem se vůbec. Ale jakože vůbec. V noci chvíli pršelo, takže stavění stříšky nebylo úplně k ničemu. Vlastně fungovala hodně jako větrolam, takže nelituju její stavby, ale sbalit jí byl docela ojeb. Nefungovala ovšem jako zvukolam, takže krákorání mořských ptáků mě několikrát probudilo. Asi tak v pět třicet jsem byl s to vyrazit. Všechno mě bolelo a tak jsem se do šlapání musel opravdu nutit. Každá buňka v těle volala po spánku v teplé suché posteli. Nebo aspoň po teplé kávě. K-market ale otevíral až v 7 a všechno ostatní až po deváté.\
Takže jsem vyrazil do přístavu na trakejt. Byl jsem tam po šesté a spolu se mnou dvě další auta ve kterých lidé spali.\
Cedule ukazovali dvě zelené šipky, ale auta se srocovoala pouze v jedné. Přišlo mi to divné, ale vzpoměl jsem si na výzkum, kde vědci zkoušeli vytvořit umělou frontu na nic do které se lidé přidávali čistě kvůli její existenci. Zařadil jsem se tedy do té prázdné lajny a vytáhl laptop. Měl jsem zřejmě hodně času na psaní.\
Ve třičtvrtě na sedm jsem prošel bránou a další hodinu čekal, než auta opustí loď a nás pustí dovnitř. Nakonec mi černoch s afrem, který dirigoval tok aut do lodi, prozradil, že cyklisti čekat nemusí.. Co už.

<a href="../images/2022_july/2_1.jpg" target="_blank"><img src="../images/thumbnails/2022_july/2_1.jpg"></a>

Překvapilo mě, že jsem byl jediný kdo jel na kole. Tahle planeta je ztracená říkal jsem si. Teda.. ne že bych jí moc pomáhal, když jezdím obří lodí, ale můj lístek obsahoval CO2 kompenzaci, takže alespoň trochu zelený nádech tahle cesta má.\
Chvíli po tom co jsme se dostali na konstantní rychlost směr Švédsko mě udivilo, že kolem nás jsou pořád ostrovy. Vlastně stovky ostrovů. To mě dohnalo ke Googlu, který mi vyjevil, že Finsko má asi 180 tisíc ostrovů a 170 tisíc jezer, Nebo naopak, už nevím, ale od obojeho je to fůra.\
Sedl jsem si ven a točil ujíždějící ostrůvky. Pak jsme se dal do psaní deníku a k tomu si za 3 eura koupil kávu. Ta se dala donekonečna dolévat, což je zřejmě zvyk po celé Skandinávii. V průběhu cesty jsem spořádal všechno co jsem si vzal s sebou a ukradl vidličku. Na to nejsem bůh ví jak hrdý a rád bych řekl, že to bylo omylem, ale dřív než jsem vystoupil, všiml jsem si že je v batohu. Do jidelny jsem se s ní už ale nevrátil.

<a href="../images/2022_july/2_2.jpg" target="_blank"><img src="../images/thumbnails/2022_july/2_2.jpg"></a>

Na souostroví v půli cesty se přidal pár cyklistů. Pár doslova. Muž měl kolo na maximum obložené batožinou a ještě měl zapřažený vozík s nějakým lodním vakem. Žena měla dvě ortlieb tašky jako já, akorát černé. Když jsme vyjížděli z trajektu ven, zachránil jsem ručník, který jim uletěl. Jeli ale pomalu, takže jsem jim ujel a vyrazil do víru velkoměsta.

<a href="../images/2022_july/2_4.jpg" target="_blank"><img src="../images/thumbnails/2022_july/2_4.jpg"></a>

Stockholm ve mně vyvolával stejný pocit jako ty vyspělé civilizace ve Star Treku nebo Stargate. Čistá města budoucnosti, kde se lidé povznesli nad strasti každodeního života. Kde jde o to dělat co má člověk rád a oblékat se tak jak chce. Kde peníze nejsou potřeba. Jenže u peněz se Stockholm se sci-fi rozchází. Protože ceny ve Švédsku skoro kopírují ceny u nás. Něco.. povětšinou to co jsem  je o něco dražší než u nás. Akorát jejich koruna jsou dvě a půl naší koruny. A to bolí.\
Vanička rajčat stála 35, chleba 40. Za chleba je dát přes kilo a za šunku taky, člověk začne chápat ukrajince co si k objedu dají dva rohlíky s vlašákem. Ono to prostě nejde jinak.\
Jestli mám v těhle cenách přežít měsíc a nechci propálit svou finanční rezervu, bude třeba jíst právě jako dělňas z balkánu.\
Město ale bylo úchvatné. Cykloinfrastruktura tu finskou strká do kapsy, což je téměř neuvěřitelné. Budovy jsou obrovské, historické i moderní, zdobené i strohé a mezi nimi široké bulváry se zelení, tramvajovými kolejemi a cyklopruhy.

<a href="../images/2022_july/2_4.jpg" target="_blank"><img src="../images/thumbnails/2022_july/2_4.jpg"></a>

Na večer jsem se rozhodl najít park či les někde na okraji města a jít spát brzy, neb spánkový deficit už mě dobíhal.\
Dle mapy právě takový lesopark byl asi 9 kilometrů jihovýchodně. Zařadil jsem se tedy mezi cyklisty, společně s davem jel mým směrem a prohlížel si okolí.\
Zajímavý mi přišel obrovský "nuselák", ještě větší kulatá budova Avicii Arény přezdívaná Globus a dřevěné domy. V podstatě vypadaly jako menší panelánky, ale buď byly jen pokryté dřevem, nebo byly dřevěné celé.\
Lesopark byl víc les než park, což mě potešilo. Našel jsem správné dva stromy, natáhl si hamaku a skoro hned usnul.

### 3.6. Ztratil jsem klíče

To byla jedna z prvních důležitých věcí, které jsem si ten den uvědomil. Tedy abych nepředbíhal. První co jsem si uvědomil, bylo že je mi zima. Ale to bylo někdy ve tři ráno a mikina a tepláky tenhle problém vyřešily. Druhá myšlenka byla "švédští komáři nevydávají zvuky"coř mě hodně potešilo, protože díky tomu jsem se vyspal pořádně. A další věc, která mi přišla do hlavy bylo "Od probuzení do kompletně sbaleného stavu mi to trvá asi 25 minut".\
Po sbalení jsem vyrazil z parku do obchodu na snídani. Měl jsem pořád kilomusli a tak jsem si řekl, že banán a jogurt bude stačit.\
jenže před obchodem jsem si nemohl zamknout kolo, protože klíče nikde nebyly. Všechno jsem vybalil a dvakrát všechno prošel a dospěl k názoru, že jsou prostě v tahu.\
Takže jsem kolo před obchodem jen opřel a šel nakupovat. 44 Kč! A jak dobrá to byla snídaně.\
Plán cesty se tedy napsal sám. Pojedu přesně naopak než včera, řekl jsem si. Třeba klíče najdu.\
V parku kde jsem spal nebyly. Po cestě ke glóbu taky nebyly. Tam jsem ale chtěl jít, neb jsem si řekl že 450 korun za vstup obětuju. Pak mě ale napadl lepší plán. Prostě vlezu do nějakého věžáku a vyjedu výtahem nahoru. V Tallinu mi to konec konců vyšlo. Ale věžáků Stockholm zas tolik nemá a ty, ke kterým jsem dojel, byly zavřené. Holt byla neděle..\
Pokračoval jsem tedy cestou městem s tím, že se ještě zastavím v parčíku, kde jsem předešlého dne obědval. Na výhledu nad Fotografiskou, si postarší řidič taxíku v obleku (zdá se mi, že všichni řidiči včetně tramvajáků mají ve Stockholmu oblek) prohlížel Karmínového draka. Byl nadšený z jeho svárů, které nejsou viditelné a byl překvapený, že češi taková kola dělají. Do té doby žil v domění, že stará česká kola mají pouze mufny. Což je sice pravda u favoritu, ale pan Fořt vařit bez viditelných svárů uměl, což byl jeden z důvodů proč jsem se do Karmínového draka zamiloval na první pohled.\
V zátoce se konaly závody plachetnic, to bylo zajímavé pokoukání. A průjezd historickou částí, kolem radnice byl také velkolepý. Hodně tomu asi napomáhalo slunečné počasí a příjemných 22 stupňů.

<a href="../images/2022_july/3_2.jpg" target="_blank"><img src="../images/thumbnails/2022_july/3_2.jpg"></a>

Nakonec jsem se dostal do onoho parčíku a klíče tam byly. Záplava endorfinů jak hovado.

<a href="../images/2022_july/3_1.jpg" target="_blank"><img src="../images/thumbnails/2022_july/3_1.jpg"></a>

Během obdivování města mi docela vyhládlo, a teď jsem mohl zamknout kolo před Lidlem. Lidl byl totiž můj skrytý plán, jak přežít ve Švédsku. Ještě mě napadlo, že musím zajít na oběd do Ikei. Ale napřed ten Lidl.\
Nakoupil jsem:

- menší, ale zato fér upečený chleba
- quinoový salát
- plechovku kukuřice
- čtvrt kila vysočiny

za 177 čekých korun, což mi přišlo že je skoro jako doma v době šestnátci procentní inflace. Lidl je prostě všude zárukou kvality. Budu to muset říct Sáře, která kudy chodí, tam ho chválí.\
Oběd jsem si snědl na lavičce uprostřed kruhového parku a snědl jsem zhruba polovinu toho co jsem koupil. Takže se dokážu najíst pod sto korun. Adam student hadr!\
Pak už jsem ale dospěl k názoru, že setrvávat ve Stockholmu nemá moc smysl. Nějakou klikatou cestou, abych ještě něco zahlédl jsem se rozhodl město opustit a vyrazit na severozápad směr Oslo.\
Jel jsem kolem poltu festivalu Lollapalooza, což je zřejmě světová věc. Chvilku jsem za plotem poslouchal něco, co mohla být Aurora, kterou jsem minul v Helsinkách, ale pak jsem si řekl, že si radši najdu playlist festivalu na Spotify abych se naladil na Švédskou vlnu ale zároveň pokračoval v cestě.\
Buď můj orientační smysl utrpěl nějakou nehodu, nebo je Švédsko nelogické. Několikrát jsem totiž sjel z naplánované trasy a musel se vracet. Taky jsem měl pocit, že příroda ve Švédsku není tak hezká jako ve Finsku. Finsko je prostě příroda v tom původním slova smyslu. Kromě spousty steziček relativně bez poskvrny. Švédsko je prostě jen hodně přírodní. Ani ty cyklostezky nejsou tak skvělý. I když ve městě byly zase dál než v Helsinkách. Těžko říct. Hezky ale ve Švédsku je o tom žádná.\
Potkal jsem otáčecí most, kajakomat, louky, lesy, jezera a kdo ví co ještě. Začal mě ale bolet zadek. A vůbec, nějaká únava těla je znát.\
Například třeba kulhám. Toho si všímám už od toho držkopádu na trailu u továrny fazeru, ale přijde mi, že se to horší. Vlastně tak nějak ztrácím schopnost chodit.\
Jezdit mi jde ale pořád stejně a v sedle necítím žádný stres v koleni. Je to trochu záhada. Boty z Lidlu tomu taky moc nepomáhají. V těch ale nidky moc chodit nešlo. Nicméně pořád drží, to se jim musí nechat.\
Cestou jsem dumal, jaký je vlastně smysl tohohle výletu. 

> Chci potkávat lidi? 

Vlastně asi moc ne. Couchsurfing či Warmshowers jsem ani neaktivoval, občas se sice dám s lidmi do řeči, ale netlačím to, jako tomu bylo v Asii. Vlastně jsem si vybavil diskusi s Ludovou, kdy jsem říkal.. já jedu pryč od lidí, lidi už mě serou. Což není úplně pravda, protože moji kamarádi mi schází, ale smítko pravdy na tom bude. Takoví poláci, či francouzi mi nechibí vůbec. 

> Chci toho najet co nejvíc?

Taky asi úplně ne. Dal jsem si limit 100 denně a vlastně jsem se k němu ani moc nepřibližuju. Ono upřímně kam chvátat. Když to bude vypadat, že nestíhám, tak asi sednu na vlak a dojedu domů. Levnej asi nebude, ale tohle je dovolená a na tu něco padne.

> Tak o co mi sakra jde?

Mohl bych říct, že jde o dokázání si toho, že něco takového zvládnu. Což konec konců je většina mých výletů. Někdo by mohl namítnout, že Balkán už tohle potvrdil, ale rozdílů je hodně. Jedu na opravdovém kole, takže všechna energie jde ze mně. Jedu sám a mám čas přemýšlet právě nad otázkami tohohle typu. A možná ještě cestou přijdu na něco dalšího.

Někdy před sedmou jsem už měl jízdy plný kecky a tak jsem na mapě našel přístřeší. Hrozilo totiž, že bude pršet. V coopu jsem se zastavil pro džus, malé nealko pivo jako ionťák a tvaroh. Bez bílkovin by se mé tělo začalo požírat katabolismem a to jsem nechtěl. Radši ať se v noci pěkně opravuje.\
Přístřešek byl vlastně poměrně standadní táborová chatička. A celé tábořiště k němu bylo taky. Než zapadlo slunko, běhali kolem tábořiště bežci a pejskaři venčili psy.\
Tentokrát jsem nezvolil hamaku, ale lehl jsem si v přístřešku na karimatku.

<a href="../images/2022_july/3_3.jpg" target="_blank"><img src="../images/thumbnails/2022_july/3_3.jpg"></a>

### 4.6. Déšť

Ráno jsem objevil, že narozdíl od Finska jsou ve Švédsku borůvky už dozrálé. Takže má snídaně vloček s tvarohem byla vylepšená čersvým ovocem.\
Protože předpověď mi hrozila velkým deštěm kolem poledne, měl jsem v plánu vyrazit brzy. Což se mi tak úplně nepovedlo, protože jsem se zakecal s Marťou, která byla na Vltavě a telefonovala mi z procházky skrz Rožmberk.\
Moc jsem tomu dešti nevěřil. Obloha byla modrá a moc nefoukalo. Ale po ujetí třiceti kilometrů do města Enkoping se zatáhlo a rozfučelo. Investigoval jsem tedy na yr.no a dospěl k názoru, že dlouhá pauza na kávu a jízda až poté co mraky přejdou je dobrou volbou.\
Po chvíli toho co jsem v kavárně seděl přišla dvojice zákazníků. Zřejmě babička s vnučkou. Musím říct, že jsem je moc nepochopil. Babča vypadala fit a být mi šedesát, jdu já dát svou vizitku. Vnučka ale vážila dobře dvě babčy a k tomu měla krátké tričko ze kterého jí vylézal tučný pupek. Opravdu nechápu jestli tohle někoho přitahiuje.\
Objednala si kapučíno se šlehačkou, obložený bagel a dortík. Při pohledu do jejího obličeje bylo vidět, že by opravdu mohla být hezká. Musela by pro to ale něco dělat.\
Vlastně nevím, kde se ve mě bere takový fitness fuhrer, ale nějak mi přijde, že nosit s sebou tolik tuku navíc musí být strašná otrava.\
Ještě v Enkopingu jsem v Lidlu koupil něco k jídlu. Většinu toho jsem rovnou snědl, zbytek zabalil a vyrazil na cestu.\
Jel jsem po velké silnici. Cedule na křižovatce totiž hlásala, že za několik kilometrů bude práce na silnici a po cestě tedy smí projíždět jen motorky a traktory. Měl jsem jí tedy víceméně pro sebe.

<a href="../images/2022_july/4_1.jpg" target="_blank"><img src="../images/thumbnails/2022_july/4_1.jpg"></a>

A skutečně jsem po chvíli dojel k chybějícímu mostu. Objížďka naštěstí byla krátká vedoucí skrz vesnici. V té se ke mně, tedy ne ke mně spíš na společnou trasu, přidala holčina v bavoráků s nápisem "Sorry I drive so close to you". Auto vydávalo zvuky jako umírající traktor, z okna koukal pes a předjížděli jsme se několik kilometrů. Holčina se na mě občas zazubila, občas hodila pohled jako že jí všechno sere. Bylo to docela zábavné.\
Pak ale přišel protivítr a to mi ubralo energii. Jel jsem tak snad padesát kilometrů, protoe Oslo bylo ještě daleko a Švédsko je sice hezké, ale takové trochu monotónní. Je třeba se aspoň přiblížit té stovce za den.\
Dojel jsem až do vesnice Kolbeck. Tam jsem si koupil tvaroh na večeři a nad mapou si posteskl, protože žádné útulny nebyly poblíž. Zato byla poblíž pozorovatelna ptáků a ze streetview to vypadlo, že by mohla mít stříšku. Déšť se totiž ještě úplně nevzdal a vypadalo to, že v noci se vrátí v plné síle.\
Cestou do pozorovatelny jsem se trochu ztratil. Nějak jsem nepočítal s mimoúrovňovou křižovatkou. Když jsem se ale zorientoval, vyrazil jsem cestou lemovanou vonícím heřmánkem k věži.

<a href="../images/2022_july/4_2.jpg" target="_blank"><img src="../images/thumbnails/2022_july/4_2.jpg"></a>

Vlastně to byl docela normální altán. Akorát neměl žádnou ochranu proti větru. Takže plán spát v hamace jsem zavrhl, natáhl si karimatku k jedné stěně a asi po hodině čtení knížky usnul.

### 5.6. Kavárna Sága

Když jsem se probral, byl v pzoorovatelně starý pán s ultramoderním fotoaparátem a sledoval ptáky. Pozdravil mě, sbalil foťák a odešel. Vlastně jsem o sledování ptáků chtěl pokecat, ale pán zřejmě ne. Nevím jestli si myslel, že jsem vrah či už prostě dopozoroval. Ale trochu mě to rozesmutnilo.\
Napsal mi ale Filip. Jsou s Anet v Lisabonu. Tam bych mohl letos taky. Konec konců, i když dojedu do Norska a Dánska, dvě země do naplnění mého plánu stále budou zbývat.\
Nasnídal jsem se a vyrazil do města Koping na kávu. I přesto, že jsem vlastně spal docela dobře, cítil jsem, že bez kávy to prostě nepůjde.\
V sámošce rozlévanou kávu neměli a tak jsem vygooglil otevřenou kavárnu. Kavára Sága u sebe neměla dva dolárky jako prozatím každý podnik, který jsme ve Švédsku na mapách zřel. to byl pro mě jasný pokyn varzi jejím směrem.\
A nešlápl jsem vedle. Byl to podnik pro místňáky. Nekolik dědků popíjelo kávu a když jsem se slečny při placení ptal zda ještě někdo ve Švédsku používá hotovost, říkala že jo, ale jen v tomhle podniku.
Pak někam zmizela, ale protože ve Skandinávii je káva bezedná, seděl jsem tam určitě přes hodinu a psal si deník. Když jsem si doléval kávu asi potřetí, všiml jsem si, že uvnitř mají plastickou mapu evropy mající korekci zkreslení. To se na mapách dneska moc nevídá. Možná proto na ní bylo Československo a polovina Polska patřila Německu.\
Jak jsem tam tak na tu mapu koukal, ozvalo se překvapené.. "You're still here?", načež jsem vysvětlil, že nikam nechvátám, protože jedu na svém kole z Helsinek do Prahy. A že na mapě bez zkreslení to vypadá sakra daleko. Což trochu nedává smysl, protože severské země jsou ve skutečnosti menší než na mapě.\
Nevěřícně se na mně podívala a šla ven ověřit, jestli opravdu mám kolo. Když ho našla, vyfotila si ho i se mnou na instagram a napsala o mně příspěvek.\
Mapu prý zachránila ze školy, při livkvidaci starých pomůcek. Staré věci by se prý neměly vždycky ničit.\
Taky se mě ptala, jestli jsou na mě lidé ve Švédsku hodní. Když jsem jí odpověděl, že jsem se zatím s moc lidmi nebavil, zeptala se jestli nechci ohřát zbytky jídla od včerejška. Prý nikdy jídlo nevyhazuje pokud nemusí.\
To mi přišlo sympatické a nadšeně jsem souhlasil. Taky jsem jí řekl, že je zatím nemilejší člověk, kterého jsem ve Skandinávii potkal, což jí rozzářilo úsměv na tváři. Prý jsem "crazy, but the best kind of crazy". To zase zahřálo u srdíčka mě.\
Jídlo bylo opravdu moc dobré. Kus kuřete s bulgurem, zeleninou k tomu trocha ajvaru a knäckebröd namazaný máslem. Když jsem to snědl, označl jsem to za fantastické. Napustila mi ještě vodu do láhve a dala nějaké tipy na cestu.

<a href="../images/2022_july/5_1.jpg" target="_blank"><img src="../images/thumbnails/2022_july/5_1.jpg"></a>

Až když jsem jel dál, došlo mi, že nevím jak se jmenuje. Ale rozhodl jsem se, že jí z Prahy pošlu pohled a třeba se to dozvím.

Během dne několikrát pršelo a taky několikrát pražilo slunce. To způsobilo, že scenérie kolem mě:

1. Vypadaly neskutečně krásně
2. Naprosto nešly vyfotit

Částečně to mohlo být tím, že jsem volil menší, více lesní cesty. A tím, že terén už zdaleka není tak plochý.\
Když jsem dojel do městečka Lindesberg, zrovna vysvitlo sluníčko po dešti a kontrast barev nad jezerem byl dechberoucí. Lindesberg se mi vůbec líbil. Měli tam ulice, do kterých nesměla auta a na nich byly uhlopříčně dané lavičky. Na kopečku prastarý kostel. Proti němu barevná radnice a prostě to jezero tomu dávalo korunu.\
V Lidlu jsem si koupil chléb, chorizo a quinoový salát na večeři a tvaroh a banán na snídani.

<a href="../images/2022_july/5_2.jpg" target="_blank"><img src="../images/thumbnails/2022_july/5_2.jpg"></a>

Dospěl jsem k názoru, že ještě tak třicet kilometrl bych mohl ujet. Našel jsem na mapě přístřešek u jezera asi právě asi třicet kilometrů daleko, ale nějak jsem nezkontroloval výšokvý profil.\
Ten se proti dosavadnímu standardu slušně rozvlnil. A tak jsem buď chviličku frčel z kopce, nebo dlouho funěl do kopce.\
Přístřešek jsem ale nenašel. V místech kde měl být byl výběh s krávami. Ani z druhé strany jezera se tam nešlo dostat. Nezbývalo mi než asi vrátit se asi 3 kilometry, kde měl být další.\
Ten jsem po chvíli hledání našel. Byl na krásném místě u rybníčku s hučícím přepadem na kraji lesa.

<a href="../images/2022_july/5_3.jpg" target="_blank"><img src="../images/thumbnails/2022_july/5_3.jpg"></a>

Když jsem si chatičku zametl od klestí, připravil ležení a pustil se do knížky, přišly k rybníčku 3 švédky s lahví vína. Jedna se mě strašně lekla, ale prohodili jsme pár slov. Prý se jdou projet na veslici po vodě.\
Veslice tam vskutku byla. Společně jí překlopily a vyrazili na vodu. Plavili se asi hodinu a pak se veselejší s prázdnou lahví vrátily, zamávaly mi a zmizely někde v lese.

### 6.6. Do města pohodlí

Ráno jsem se šel koupat. Voda totiž vypadala neodolatelně. Váhal jsem jen nad tím, zda jen plavat, či i vlézt pod přepad. Na jednu stranu to vypadalo jako strašná zábava, ale taky jsem nechtěl aby se mnou voda jebla o nějaký šutr.\
Tak silný ten proud zas nebyl, takže jsem měl ráno s parádní masážní sprchou.\
Naplánoval jsem cestu do města Filipstad. Filip mi na to napsal, že to bude město, kde rozhodně mají pohodlí a toho si na své cestě neužívám zrovna mnoho.\
Toho, že jedu špatným směrem jsem si všiml až po patnácti kilometrech. Vlastně mi to mělo dojít dřív, protože na profilu naplánované trasy byl docela značný výšlap a poté rovinka. Moje cesta ale byl mírný výšlap bez přestání.\
To, že jsem navigování nevěnoval pozornost přičátám tomu, že krajina kolem byla krásná. Ten rybník, ve kterém jsme se koupal totiž byla přehrazená říčka a ta se kolem mě motala v a tvořila menší i větší jezera. Ta obklopoval smíšený les a počasí bylo nádherné.\
Abych se vůbec do Filipstadu dostal, rozhodl jsem se tedy přesedlat na větší cestu. I ta byla moc hezká a rozhodně nebyla míň kopcovitá, což jsem si od ní sliboval.\
Po třiceti kilometrech jsem tak byl zralý na to někde se posadit. Našetěstí přede mnou bylo malé město a v tom kavárnička, ve které obsluhovala arabka s dítětem v kočárku.\
Že ve Švédsku je překvapivě hodně arabů byla věc, které už jsem si všiml několikrát. Google mi prozradil, že jsou druhou nejčetnější skupinou ve švédsku a třicet procent z nich jsou křesťané.\
Objednal jsem si černou kávu a omeletu.\
Když jsem dojedl, zastavil jsem se ještě v obchodě pro něco sladkého, abych měl palivo na další přejíždění vrcholků. Akce 3 sladká pečiva za 10 kr? Tutovka! I pán co měl značný břich si to myslel a ládoval donuty do pytle. Když zjistil, že švédsky nemluvím, přešel do angličtiny a povídal.. "Veeeery cheap!" a smál se u toho.\
Do Filipstadu mi pořád zbývalo asi tak třicet kilometrů a původně jsem plánoval jet ještě dál a najit nějaký přístřešek. Ale slunko pražilo a já jsem cítíl, že na mě jde nějaký úpal. A tak jsem zastavil doplnit vodu a dál se pomalu plahočil "horským" sluncem.\
Filipstad mě nakonec až tak nezaujal. Bylo to prostě městečko, jako každé jiné. Dobil jsem tam alespoň baterie v další arabské kavárničce s názem café Berlin. A v Lidlu naklupil něco s k snědku.\
Poslední etapa mě ale rozbila úplně. Cítil jsem na sobě dopady úpalu, vítr foukal proti mě a téměř nekonečný výšlap následoval další výšlap. Pokud jeden z mých cílů tohohle výletu bylo šáhnou si na dno svých sil, tenhle moment byl slušným kandidátem na onu metu.\
Ale nějak jsem to zvádl. Dojel na místo určení a našel přístřešek. Měl výhled přímo na jezero a já se do něj vyřízený svalil k odpočinku a čtení.

### 7.6. Karlstad

Ráno pršelo. Norové říkali, že pršet přestane někdy před desátou, takže jsem se vrhnul do čtení. Díky deníku jsem objevil, že Murakamiho mi doporučila Míša. Úplně jsem na to zapoměl. Říkal jsem si, že by opravdu bylo fajn jí v Německu vidět.\
Norové měli pravdu. Kdybych se řídil Apple weather, pravděpodobně bych vyrazil do deště, protože lepší vyhlídky prorokovali až někdy během večerních hodin. Takhle jsem v deset hodin sedal na kolo nasnídaný a připravený polykat kilometry.\
Těch přede mnou bylo padesát do oběda. Rozhodl jsem se totiž, že se podívám do Karlstadu. Vyjma Stockholmu jsem v žádném větším městě nebyl a Norsko už se blížilo.\
Ten příšerný kopec z konce předchozího se ukázal jako úpsora energie na den současný a do Karlstadu jsem jel víceméně z kopce\
Nevěře vlastním očím jsem u jednoho jezera uviděl červené piáno. Klaviaturu mělo chráněnou nejen víkem, ale ještě plexisklem. I tak mě překvapilo, že bylo docela nalazené a vyjma asi tří klapek hrálo. Zahrál jsem tedy rybám v jezeru Českou národní hymnu.

<a href="../images/2022_july/7_1.jpg" target="_blank"><img src="../images/thumbnails/2022_july/7_1.jpg"></a>

Říkal jsme si že žít v této informační době je strašně dvojsečné. Kudy chodím, tam hlásám, že jsme jedny z nějšťastnějších dětí na planetě a hlavně v historii. Narodit se do středu Evropy na přelomu tisíciletí byla fakt výhra. Máme k dispozici levné vzdělání a práce je taky habaděj. Pokud tedy člověk aspoň trochu chce, může si toho dovolit víc než většina lidí na planetě. Navíc nám doba dala do kapsy krabičku s odpovědí na jakoukoliv otázku, která nás napadne a na řešení většiny problémů, které pomocí technologií vyřešit lzou. Díky tomu je například cestování směšně jednoduché. Naproti tomu díky internetu vidíme, co všechno nám uniká a ve všech oblastech života máme tolik možností, že nás brzdí rozhodovací paralýza.\
Když mi při pohledu na přírodu kolem mně hlavou proběhla myšlenka, že nechceš umřít a tohle nevidět, došlo mi že nechci, protože už jsem předem věděl, že tu takové krásy jsou. Možná že naši prarodiče či spíš jejich prarodiče, kteří neměli tušení, že nějaká Skandinávie vůbec existuje, byli štastnější, protože prostě netušili o co přichází. Nevědomost je někdy sladká.\
Taky ale umírali po po třicítce, takže za svým názorem, že jsme na tom v historii nejlíp si stojím.\
Během úvah o štěstí či neštěstí doby ale příroda pomalu ustopovala výdobytkům civilizace a provoz kolem mě houstl. Karlstad byl přede mnou.\
Skandinávie ve mne opět zažehla závislost na kávě a tak má první zastávka byl Espresso House.\
Karlstad je fajn město. Neřekl bych že je větší než Jindřichův Hradec. Lidé jsou ale venku a žije to tam. Ne příliš ale tak poklidně. Mají řeku a několik kanálů, které řeku spojují s jezerem. Přes ně se klenou mostečky a kolem nich jsou cyklostezky.

<a href="../images/2022_july/7_2.jpg" target="_blank"><img src="../images/thumbnails/2022_july/7_2.jpg"></a>

Možná že Karlstad je ještě lepší místo na narození než střední Evropa.\
Taky mají ikeu. Úplně na okraji města, ale i tak je to z centra maximálně 15 minut na kole. A jak už jsem zmíňil, jeden z mých plánů balo do ikey zajít abych zjistil jestli se ty naše nějak liší.\
Tahle byla jednopatrová, tím na plochu větší. Jinak vypadala hodně podobně. Proti té české ale byla liduprázdná. V restauraci měli možná o něco širší výběr, ale princip byl naprosto stejný. Nejvíc mě ale překvapila cena za 12 kuliček s kaší, hřáškem, brusinkami a bezednou kávou. V přepočtu 136 korun. V čechách tahle kombinace stojí 139,-. Nešlo mi to do hlavy. Šlo mi to ale do břicha a tomu to stejně jako peněžence udělalo radost.\
Chvíli jsem tam seděl nad kávou, stahoval mapy a řešil jak budu přespávat v Norsku. Finové mají *Laavu*, Švédové *Slogbod*, a ukázalo se že Norové mají *Gapahuk*. Norové teda mají těhle chat celou řadu. Od jednoduchých stříšek až po domy pro 12 lidí s kompletním vybavením. K tomu aby se člověk dostal do těch lepší je třeba přispívat do Norwegian Trekking Association (DMT) nemalou částkou. Gapahuk jsou ale stejně jako ve zbytku Skandinávie zadarmo.\
Mapy se mi dostáhly někdy po šesté hodině a to už byl dávno čas vyrazit. Čekalo mě ještě asi 27 kilometrů do mnou vyhlédnutého slogbodu. Vzal jsem to opět po větší cestě a říkal si, že další den musím přesedlat na menší cestičky, neb auta mě štvou.\
Místo které jsem našel byl trailpark. Nebo spíš multifiunkční trasová oblast, která obsahovala trasy pro MTB, pěší, běžce, koně, běžky a v dáli ode mně to vypadalo na lanovku, takže zřejmě i pro sjezdovky.

<a href="../images/2022_july/7_3.jpg" target="_blank"><img src="../images/thumbnails/2022_july/7_3.jpg"></a>

Právě u lanovky měl být přístřešek. A taky že byl a s jakým paenčku výhledem! Do údolí s jezerem jak z Pána prstenů. Snažil jsem se to vyfotit, ale slehával jsem. Ani desetinásobný počet megapixelů by nezachytil ty detaily. Snažil jsem se to uložit alespoň na sítnici.

### 8.6. Iracionální únava

Výhled byl dechberoucí i ráno. Místo modré ze předchozího večera se jezero lesklo ocelovou šedí. Jeho krása naneštěstí v průběhu moci lákala spoustu lidí a ti mě několikrát mě vzbudili. Dokonce se mi zdála noční můra o třech kolemjdoucích, co mě vytáhli ze spacáku a topili mi hlavu v písku.\
Jen velmi úzká lavička mi na dobrém spaní asi taky moc nepřidala. Ráno jsem si toho sice nevšiml, ale během dne na mě šla únava rychleji než kdy předtím.\
Před výjezdem jsem si ještě letmo zacvičil v bezva venkovní tělocvičně, kterou v trail parku měli. Plán jet po menších silnicích se mi dařil asi prvních 25 kilometrů. Pak jsem ale objevil, že postrádám láhev. Musel jsem jí nechat na záchodě u cvičiště, kde jsem do ní doplňoval vodu.\
Na malých lesních cestách bych ale láhev jen stěží pořídil a byl jsem tak nucen zamířit na větší cestu vedoucí skrz vesnice. K nejbližšímu Coopu jsem dojel lehce před dvanáctou. Pořídil jsem:

- dvě plechovky tuňáka, protože po dvou byly levnější
- plechovku fazolí Heinz, která stála v přepočtu 33.5 Kč což jsem poslal Marťě, protože v Tescu jí prý viděla za 59,-
- chleba, který měl téměř nejlepší cenu za kilo a navíc se v překladu jmenoval "Dobrý Chleba"
- 2 banány, které už byly skoro černé, takže na ně byla sleva
- trojci sladkého pečiva v akci kup 3 zaplať 25 neb jsem cítil, že potřebuji cukr
- a málem jsem zapoměl koupit láhev vody, kvůli které jsem tam přijel

<a href="../images/2022_july/8_1.jpg" target="_blank"><img src="../images/thumbnails/2022_july/8_1.jpg"></a>

Po snědení fazolí, jednoho tuňáka a koblihy jako dezert u vlakové zastávky, kterou projíždl velmi pohledný a velmi aerodynamický vlak, jsem pokračoval v jízdě do města Arvika. Asi třicet kilometrů za Arvikou jsem totiž měl nalezené přístřeší.\
Bylo horko a cesty byly nějak moc do kopce. Chtěl jsem se zchladit v jezeru, ale to jediné veliké, kolem kterého jsem projížděl vůbec nemělo pláže. Všude jen samý rákos.\
Někdy kolem druhé jsem si dal pauzu a natáhl se na hamaku nedaleko cesty. Četl u toho knížku a psal si s Míšou. Poslala mi fotku z Mauricia. To mě vskutku překvapilo, neb předtím mi psala, že bychom se mohli vidět v Německu. Inu, Míša je světoběžník. V konverzaci se mnou vzpomínala na Skandinávii a oba jsme si postěžovali, jak rychle tady lehkne peněženka.\
Po nabrání sil jsem dorazil do Arviky. Omylem jsem si smazal z hodinek záznam cesty, což mě rozezlilo.\
Arvika je nic moc město abych pravdu řekl. Mají jeden příliš upravený park, nádraží a čvercovou síť bytovek rozkládající se na nepříjemně ostrých kopečcích.\
V Lidlu jsem si ještě pořídil tvaroh a džus a bylo mi jasné, že třicet kilometrů nedám. Ten přístřešek ale stejně nebyl správným směrem na cestě do Osla.\
Mapy.cz mi pomohly najít jeden bližší, který tam tentokrát opravdu byl. Sice v něm byl nápis, že patří nějakému církevnímu spolku, ale bible určitě praví, Adama ve svém přístřeší přepat nech.

### 9.6. Do Norska

Ráno jsem ohl vyrazit rovnou na cestu do Norska, či se ještě zastavit v Arvice, dát si kávu a dobít baterie. Laptop byl téměř vybitý, mobil a hodiny taky a powerbanka by mobil nabila už asi jen jednou. I když těžko říct, naposledy jsem jí používal ve Vietnamu, takže je možné, že je na tom hůř než si myslím. Kafe tedy mělo zelenou.\
Do města to bylo překvapivě z kopce. Možná proto jsem předchozího dne nabyl dojmu, že jsem úplně grogy. Na náměstí u kavárny jsem tak byl za necelých 13 minut.\
U kávy jsem do deníku doplnil poslední den a k poslednímu měsíci obrázky. Taky jsem si nahrál do čtečky knížku Antrophocene Reviewed a ukázku z nové knížky Blakea Crouche [*Upgrade*](https://www.goodreads.com/book/show/59838811-upgrade). Šestnáct dolarů z plezíru se mi za ní totiž vystřelit nechchtělo. Protože jsem na ní čekal už tak rok, můžu počkat až slevní nebo až se objeví na piratebay. Bude-li ale ten úryvek dobrý, zainvestuji.\
Na hranici s Norskem mi zbývalo asi 50 kilometrů. Třicet po asfaltu a zbytek po štěrku. Mohl jsem jet i větší cestou, ale tahle se mnou na mapě rezonovala.\
Hranici tvoří kopce, takže většina cesty bylo stoupání. Jistou chvíli jsem jel přímo proti mraku, ze kterého se do kopců přede mnou táhl déšť jako černá ocelová lana. Přišlo mi ale, že se mraky musí vypršet, než tam dojedu. Docela jsem se i trefil. Na mou kůži dopadlo jen pár kapek.\
V kopcích jsem zastavoval na lesní jahůdky a v poslední Švédské vesnici jsem v coopu koupil knäckebröd, tuňáka, mrkev a tvaroh na večer a další ráno.

<a href="../images/2022_july/9_1.jpg" target="_blank"><img src="../images/thumbnails/2022_july/9_1.jpg"></a>

V té vesnici jsem doplnil vodu v místní waflárně. Wafle vypadaly nesutečně. Dávali je s lesním ovocem, se šlehačkou a k tomu kávičku. Celá hora důchodců si na nich pochutnávala. Já jsem ale zrovna dojedl svou plechovku tuňáka a cena těhle waflí by mě zaručeně zruinovala.\
Po štěrku už cesta vedla jen dokopce. Až k jezeru nahoře, které bylo na území obou států. Naštěstí šlo objet a nemusel jsem ho přeplavávat.\
Norská strana mě hned překvapila. Terén byl sice stejný, ale kolem cesty se začaly zvedat hory kamení. Ty nabíraly na velikosti až k odbočce na asfaltovou silnici. Ta byla rovná jak zrcadlo a vedla přírodou, která Švédsko strčí do kapsy. Z jezera vystupovala skála, po skále zurčel potůček a vedl dál podél mé silnice. Občas se dělil a meandroval skrz les a pak se zase spojoval. Zadržování vody v krajině mají Skandinávci vyřešené na jedničku.

<a href="../images/2022_july/9_2.jpg" target="_blank"><img src="../images/thumbnails/2022_july/9_2.jpg"></a>

Martě jsem poslal fotku náhodných pokácených stromů s tím, jestlí dojde, že je to fotka "Norského dřeva". Nedošlo a to mě trochu rozesmutnilo. Obzvlášť když jsem si kvůli tomu taťkovskému vtípku rozedřel koleno.

<a href="../images/2022_july/9_3.jpg" target="_blank"><img src="../images/thumbnails/2022_july/9_3.jpg"></a>

Večer jsem neměl vytipováno, kde složit hlavu. Mapa s přístřešky byla v mé oblasti překvapivě slepá. Mapy.cz mi našly přístřešek pro turisty, ale tentokrát se opět sekly. Vedly do oblasti, kde se zrovna stavělo. Tam, kde měl přástřešek stát, odpočíval jen obří bagr.\
Inu, cítil jsem se jak ve Vietnamu, ve dnech kdy jsem marně hledal přístřeší se sloupy pro svůj hamak. Narozdíl od Vietnamu má ale můj nový hamak stříšku a moskytiéru, takže kousek za městem Bjorkelangen jsem sjel kousíček z cesty do lesa a připravil si spaní. Během usínání jsem přemýšlel, zda jsem neměl sjet z cesty kousek dál, protože hluk aut s příchodem noci neustával.

<a href="../images/2022_july/9_4.jpg" target="_blank"><img src="../images/thumbnails/2022_july/9_4.jpg"></a>

### 10.6. Zima, vítr a Oslo

Norové se tentokrát nemýlili. Byla zima. Hluk aut mi naonec vlastně vůbec nevadil. Ale ta zima teda jo. 9 stupnů už je zdá se dost pod hranicí patnácti, do má můj spacák být obyvatelný. Ale bylo to tou náhorní oblastí. V Oslu a okolí YR hlásí minimálně 14 v noci.\
Pověsit stříšku na gumicuky se ale ukázalo jako dobrý nápad. Za prvé je hezky napnutá. Za druhé se gumicuky dobře balí narozdíl od těch výchozích šňůrek. A za třetí, celá stříška jde složit ještě když visí mezi stromy. Člověk jí pak jen stroluje od jednoho stromu ke druhému.\
Do centra Osla to bylo padesát kilometrů přesně. Když jsem vyjížděl, stupňů pořád nebylo víc než patnáct. A navíc proti mě foukal odporný vichr.\
Město Lillestrom před oslem bylo liduprázdné. Zdá se totiž, že Norové narozdíl od Švédů ctí neděli a všechno tak bylo zavřené a lidé doma. Na mě ale šel hlad a snídani jsem zřejmě propálil jízdou proti větru, takže jsem se zastavil v McDonaldu. Tam jsem potkal pár holek, Španělku a Francouzku jedoucí na tandemu se psem v kárce za kolem. Dali jsme krátkou řeč a musím říct, že byly fakt hustý.

<a href="../images/2022_july/10_1.jpg" target="_blank"><img src="../images/thumbnails/2022_july/10_1.jpg"></a>

Zato McCafé Latté jsem si dal naposledy v životě. Lepší ty peníze spláchnout do záchodu.\
Cesta do centra Osla byla podivná. Čekal jsem nějakou přímou stezku podél kolejí, nebo třeba podél řeky. Vedla ale skrz sídliště, nahoru a dolů, okolo fabrik a dokonce kolem Ikey, která ale byla v neděli zavřená. Snažil jsem se držet značení cyklostezky číslo 7, ale v jednu chvíli jsem z ničeho nic jel po dálnici. Vyvolalo to nejedno zdvižené obočí, neb tady na střelce z magistrály zvylkí očividně nejsou. Dálnice mě ale do centra přilížila značně a zbytek už byl intuitivní.\
Oslo je co do městské struktury naprostý bizár. Nebo tak alespoň působí zprvu. Shluk rozkopaných kolejí lemují věžáky a křižují mosty. Víceméně náhodně do města vstupuje záliv a nad nám se tyčí opera, po které lze chodit. Přes vodu je natažený plovoucí most a na pobřeží plují dřebostavby zřejmě suplující pláže. Všude kde to jde leží polonazí Norové a opalují se.\
Abych si město prohlídl pořádně, uskutečnil jsem plán s uskladěním tašek do skříně na nádraží. Cena 80 Nok byla jednotná na 24 hodin či do otevření dvířek. To bylo dost, ale kdyby mi někdo štípl tašku, bylo by to řádově víc. Tahkle jsem si nechal jen batůžek a kolo.\
Na tom jsem dojel k Opeře, zamkl ho ke stojanu a vydal se na její střechu. Výhled ze střechy stojí za to, i když na starou část města přes věžáky vidět nění. Zato je vidět na přístav a moderní část města.\
V té jsem mezi skleněnými budovami ještě chvíli bloudil a našel knihovnu. Ta byla moc hezká. Něco mezi Helsinskou a NTK. I když menší než obě.\
Po načerpání sil a dopnění vody v knigovně jsem se vrátil ke kolu a na něm se se pustil do zkoumání širšího okolí. Nijak zvlášť ikonické mi ale Oslo nepřišlo. Je to velké město a jsou v něm věci, které ve velkém městě bývají. Parky, bloky budov, kostely, nákupní čtvrti a jídelní čvrti. Ale nic z toho nevystupovalo nad průměr.\
V sámošce jsem si koupil chleba, sýr a plechovku fazolí na později a v malém parčíku se pustil do jídla a brouzdání na internetu.\
Opětovný průzkum trajetků mi potvrdil, že kdybych jel dál na západ, nedostal bych se se v Dánsku jinam než na nejsevernější cíp. Kdybych jel z Osla do Kodaně zaplatil bych patnáct tisíc za přesnoční lístek s kajutou, kde by pravděpodoně byli 3 další lidé, takže ta cena by byla brutálně neopodstatněná. A vlakem z Osla se nedostanu, protože kvůli těm rozkopaným kolejím, jsou vlaky z Osla nahrazené autobusy.\
Na informacích mi ale pán potvrdil, že kdybych popojel asi osmdesát kilometrů na jih do Rygge, do vlaku budu moct nastoupit i s kolem. Akorát si pro něj nemůžu rezervovat místo a musím to nějak provést přímo ve vlaku.\
Po ještě chvíli bloudění jsem se rozhodl, že potenciál Osla je pro mě téměř vyčerpaný. Jediné co pro mě, jakožto milovníka podzemky zbývalo, bylo svézt se meterem. Vybral jsem tedy fialovou linkou, která mě přiblíží čtvrt cesty k vlaku do Gotheborgu, vyzvedl batožinu a vydal se pod zem.\
Metro taky nic moc. Helsinky mají rozhodně hezčí.\
Na konečné jsem doplnil vodu a v mapách jsem si našel přístřeší na noc. Cesta k němu vedla nad mořem a byla moc krásná. Naneštěstí nevedla až k němu. Poslední kilometr vedl přes úplný žebříček vrstevnic. Bylo třeba překonávat kořeny a kameny. Chvíli kolo táhl, ale nakonec jsem to vzdal. Přeskupil jsem věci do batohu a donesl si je do přístřešku pěšky.

<a href="../images/2022_july/10_2.jpg" target="_blank"><img src="../images/thumbnails/2022_july/10_2.jpg"></a>

### 11.6. Na jih

Zavrhl jsem plán na svezení se vlakem do Gotheborgu. Čím víc se blíží datum odjezdu vlaku, tím je dražší a vlak R90 vystoupal do nebeských výšin. Vrátil jsem se tedy k mišlence jet po západním pobřeží Švédska až do Dánska. Tím ale nestíhám dojet až do Prahy, což jsem nikdy vlastně moc nechtěl. Vytyčil jsem tedy cíl: Hamburk.\
Ráno, nebo spíš dopoledne jsem se tedy snažil pořídit si jízdenku na vlak z Hamburku do Prahy na 27.6. tak abych druhý den byl ready na odjezd na vodu. To se ale ukázalo jako nadlidský úkol, potože DB z nějakého důvodu měly problém s kolem. I když jsem vybral přímé EC, které má místo pro vlak mít, systém mi vrátil hlášku, že s kolem jet nejde.\
Nu což, přišli o zákazníka. Pojedu přes noc z 26. na 27. Flixem. Sice to nebude bůh ví jak pohodlné, ale aspoň mě to nezruinuje a zdálo se že Flix s kolem neměl sebemenší problém.\
To ale znamenalo, přede mnou je 1100 kilometrů a na to 15 dní. To by mělo jít.\
Tou strašnou cestou jsem se vydal zpátky vstříc asfaltu. Jak špatně se mi tam jelo, tak dobře se tam dařilo borůvkám. Tolik jsem jich najednou snad ještě nikdy neviděl. A to Finsko nasadilo laťku vysoko.

<a href="../images/2022_july/11_1.jpg" target="_blank"><img src="../images/thumbnails/2022_july/11_1.jpg"></a>

Ani asflat ale nebyl zárukou úlevy. Kopec z předchozího dne pokračoval vzhůru. Naštšěstí asi jen půl kilomteru. Dál cesta na jih víceméně kopírovala dálnici. Což nutně neznamený, že by byla ošklivá. Norské dálnice nabízejí spoustu přírody k vidění.\
Potkával jsem zatím asi nejvíc cyklistů s cestovními taškami. A taky cyklistů bez nich. Namachrované silničkáře na karbonkách za sto hadrů, co mi moc sympatičtí nebyli.\
Jeden z nich, dobře sedmdesátiletý děda na azurovém Cannondalu, mě ale potěšil. Zazubil se na mě a nechal mě v prachu cesty. To chceš, být v jeho věku stejně fit.\
Dál cesta vedla podél řeky. Ta byla moc pěkná, ale po asi dvaceti kilometrech se vlila do odporného zřejmě přepravního kanálu, který neblaze zapáchal. I u něho jsem ale potkával další cyklisty s bagáží.\
Navečer jsem potřeboval pořídit zásoby. Na mapě našel sámošku jmének kiwi a uvnitř byl velmi příjemně překvapen cenami. Jejich vlastní brand Price First byl snad levnější než potraviny v čechách. Koupil jsem dvě plechovky tuňáka, chléb, tvaroh a burákové máslo. Vzpoměl jsem si totiž, že Bronzie mi vyprávěl, že když kamkoliv jede, bere si s sebou burákové máslo. Je to hromada energie a bílkovin. Když prý cestoval "on a budget", burákové máslo zajistilo jeho přežití.\
Za sámoškou jsem si dal chleba a tuňákovou pomazáknu a vyrazil na poslední etapu.\
Protože už jsem za sebou měl devadesát kilometrů, měl jsem v plánu to víceméně jen zakulatit na stovku a najít nějaké místo pro hamak.\
To jsem našel kousek od silnice, u starého traktoru\
Norové na noc prorokovali devět stupňů. To nebyla dobrá zpráva. Uvědomil jsem si ale, že zima mi minule v hamace byla jen tam, kde jsem se dotýkal padákoviny. Což byly víceméně jen kolena. Části těla na karimatce byly v poho. Vymyslel jsem tedy trik. Obalím si kolena ručníkem, který poskytne izolační vrstvu od "cold knees syndromu".

### 12.6. Zpátky do Švédska

Trik s ručníkem zřejmě zafungoval, nad ránem mi nebylo nejtepleji, ale rozhodně jsem neklepal kosu. Posnídal jsem chleba s burákovým máslem a vyrazil na cestu.\
Cesta k asfaltu ale vedla skrz vysokou trávu, která byla po ránu mokrá. Po pár metrech jsem tedy měl boty včetně ponožek v nich nažmach.\
Co naplat. Vypadalo to, že sluníčko bude mít sílu a boty vysuší.\
Nikita se mě ptala jestli jsem v Praze. Hlavně, že jsem jí říkal, že budu měsíc pryč asi tak 2 týdny zpátky do telefonu. Ale u Niki mě to vlastně moc nepřekvapilo. Prý mi sehnala skvělou holku do lodi. Bylo mi docela jasný, že je to nějaká úplně náhodná holka, kterou potkala někde na párty a se kterou bych si neměl moc co říct. Nenapadlo mě ale, že jí bude čtyřicet. Niki je někdy opravdu na hlavu.\
Během dopoledne slunce opravdu sílu nabralo. Po chvíli jízdy ze mně tekl pot jak blázen. Obzvlášť při výšlapu na hrad, nebo spíš pozůstatky Vikingské osady. Moc se mi do kopce nechtělo, ale mapa byla názoru, že to jinak nepůjde.\
Když už jsem ten šílený výstup absolvoval, řekl jsem si že můžu zkusit býti turistou a hradiště si prošel.

<a href="../images/2022_july/12_1.jpg" target="_blank"><img src="../images/thumbnails/2022_july/12_1.jpg"></a>

Na to jak hrozná cesta nahoru to byla, žádný pořádný skopec nepřicházel. Vlastně přišly další serpentiny směrem vzhůru. To už jsem ale musel shodit tričko, jinak bych se uvařil.\
V době oběda jsem potkal hráškové pole. Nabral jsem tam plnou kapsu lusků a o pár kilometrů dál potkal stůl s lavičkou, kde jsem se pustil do plechovky tuňáka s chlebem a hrášky.

<a href="../images/2022_july/12_2.jpg" target="_blank"><img src="../images/thumbnails/2022_july/12_2.jpg"></a>

Slunce pražilo i po obědě, ale prozřetelnost mi do cesty přihrála vodopád. A jaký pěkný vodopád. Nabízel v podstatě všechno, co lidé vytváří uměle v aquaparcích. Sprchu, masážní proudy i bazínky s bublinami. Blbnul jsem tam snad přes hodinu.

<a href="../images/2022_july/12_3.jpg" target="_blank"><img src="../images/thumbnails/2022_july/12_3.jpg"></a>

Později jsem zjistil, že potok na kterém se vodopád nacházel, dělil Norsko od Švédska. Dál už jsem byl tedy opět v zemi Abby.\
Cesta na jih vedla poměrně přímo po boku podlouhlého jezera. Došlo mi, že už si na jízdu zvykám. Což je poměrně zvláštní říct, když na kole sedím dnes a denně. I přes to se asi nepovažuji za cyklistu. Možná za městského cyklistu, pro kterého je denní strop na dvaceti kilometrech. Teď jsem ale několikátý den po sobě jel vzdálenost kolem stovky a už mi to skoro nedělalo problém. Zadek jsem teda cítil, to jo. Holt sedlo si koupím lepší až budu doma. Tohle, pravděpodobně dívčí, prostě není ono.\
Posledních deset kilometrů jsem se patlal štěrkem. Kvůli přístřešku. Začaly se totiž stahovat mračna a vítr sílil. Cítil jsem že v hamaku bych prochladl. Štěrková cesta naneštěstí nevedla až k přístřešku. Tam musel člověk ještě asi 10 minut pěšky lesem. A to terénem tak příkrým, že se musel přidržovat lan mezi stromy.\
V přístřešku jsem narazil na Švédku Klaudii. Ta se zrovna balila a vyrážela na další etapu trailu, který tudy vedl. Prý chodí dvacet kilometrů denně a všechno co potřebuje si nosí s sebou. Její sedmdesáti pěti listrová kosna vypada vskutku monstrózně.\
Než odešla, přišel další člověk. Mladý cyklista Josef z Německa a ptal se, zda se může ubytovat se mnou. Jasně že může odvětil jsem. Za ním vyskočil další Němec Erik a mě napadlo, že na to jdou jako trpaslíci u Medděda a nakonec jich bude 15. Ale byli jen dva. Josefův původní plán bylo objet balt proti směru hodinových ručiček, ale kvůli válce a kvůli Erikovi zemnil plán na to jet na sever za polární kruh. Výbavu na to asi měli. Rozhodně měli o hodně lepší výbavu než já.\
Prý celou cestu foukal vítr proti nim. Doufal jsem tedy, že bude stejný vítr foukat i ve dnech budoucích.\
Když se pustili do vaření na vařiči, ztratil jsem se v knížce. Blížil jsem se ke konci Konce světa a byl vskutku zvědavý, jak mě Murakami naštve tentokrát.

### 13.6. Proti větru

Neuzavřel to nijak. Ale nenaštvalo mě to jako poprvé, když jsem si tím prošel. Vlastně jsem z toho měl dobrý pocit. Cokoliv bylo možné, jako víceméně celou knihu.\
Němci se rozhodli dát si odpočinkový den. Nechvátali tedy se vstáváním a abych je neotravoval, vytahal jsem si tiše věci z přístřešku ven a sbalil si je tam. Taky jsem se vykoupal v jezeru, které bylo po ránu pořádně ledové. Příval kortizolu jak blázen.

<a href="../images/2022_july/13_1.jpg" target="_blank"><img src="../images/thumbnails/2022_july/13_1.jpg"></a>

Před mým odchodem jsme ještě chvíli kecali o cestování, ale čas kvapil a bylo třeba vyrazit. (Byť jsem se stejně ještě vracel pro ručník)\
Vítr z předchozích dní se zřejmě otočil, jelikož foukal proti mně. Ve chvíli kdy jsem si řekl, že už to nedávám a najdu kavárnu, ve které dobiju energii, objevil se přede mnou obří nápis IKEA. To mě potěšilo, neb jsem plánoval, že zabiju dvě mouchy jednou ranou. Oběd i dobíjení baterií. Opak byl ale pravdou. IKEA nemá zásuvky. Inženýrské sítě tahají z podhledů. Bezmasové koule ale měly a bezedné kafe taky. Za 135 českých, takže pohoda.\
Potkal jsem několik pomalu jedoucích aut s trojůhelníkem vzadu místo SPZ stejně jako minula. Možná jde jinou formu autoškoly napadlo mě. Omezení na 30 a jezdi si jak chceš. Ve všech těch autech totiž seděla omladina. Je třeba více investigovat.\
Vítr neustával, spíš naopak. Kdybych měl wattmeter tak snad praskne. Bylo to zřejmě tím, že jsem se blížil moři. Na pobřeží jsem potkal nějakou ropozpracující fabriku se čtyřmi mohutnými komíny. Ty jsem vyfotil a poslal Comin Crew. Dostalo se mi odpovědi, že jsem bůh!

<a href="../images/2022_july/13_2.jpg" target="_blank"><img src="../images/thumbnails/2022_july/13_2.jpg"></a>

Taky jsem potkal keř obsypaná malinami. Když jsem se jimi živil, místní Švéd na mě koukal s podivem, jako bych se na místě trávil jedem.

<a href="../images/2022_july/13_3.jpg" target="_blank"><img src="../images/thumbnails/2022_july/13_3.jpg"></a>

Anet mi poslala fotku zásnubního prstenu. Filip vybral moc hezky. Hodně to těm dvěma přeju.\
Na posledních 30 kilometrů vítr konečně polevil. V Maxi ICA marketu, který sice byl fakt obří, ale nijak zvlášť levný mi nepřišel, jsem nakoupil: chleba, konzervu tuňáka, banány a tvaroh na večer.\
Do přístřešku, který jsem našel na mapě se jelo skrz "Drive In" hřbitov. Hřbitovy jsou ve Švédsku standardní křesťanské, skoro vždy velmi úhledně upravené s dokonale posečenou trávou. Tenhle nebyl výjimka. Ale u každé řady hrobů bylo pár parkovacích míst a člověk tak mohl autem přijet takřka k hrobu svých předků. Přístřešek samotný byl krytý jen z dvou stran. Byl to spíš altán s úzkou lavičkou. Napřed jsem zkoušel spát na ní, ale rychle jsem změnil názor a rozestlal si na podlaze.

### 14.6. Nějak se mi nechtělo jet

Asi tím, že jsem jedl pozdě jsem se nevyspal nejlíp a už někdy před sedmou jsem se vzbudil a ne a ne usnout znovu. Po chvíli začali lesem proudit chodci a běžci a okounět na mě. Sbalil jsem tedy věci na spaní a dal se do snídaně a psaní deníku.\
Téměř hned po zahájení cesty jsem potkal další hrad. Tenhle byl ale na ostrově a ne na obrovitém kopci, což mi přišlo mnohem sympatičtější. Byla ale zima, mrholilo a já cítil potřebu zahřát se něčím teplým. Pokud možno nekonečnou kávou z ikey, která byla 20 kilometrů jižně, těsně před Gotheborgem.\
Nějak jsem nezvládl odbočit a poprvé jel opravdu špatným směrem, aniž by mi to přišlo divné. Naštěstí jen asi deset minut. I tak jsem se musel vracet stejnou cestou a to mě vytočilo. V ikee (Jde vůbec ikea skloňovat? ..dle [jazykové příručky](https://prirucka.ujc.cas.cz/?id=398) ano pokud se ze zkratky udělá slovo.) jsem byl až do oběda. Přidával jsem fotky do deníku a dopisoval dny minulé a u toho pil bezedný drink.\
Po obědě jsem vyrazil do města. To už bylo necelých 10 kilometrů daleko a na cestě do centra se opět rozpršelo.\
První z věcí, kterých jsem si všiml byl Gotheborgský bikesharing. Je to namodro nabarvený obyčený nextbike první generace. S virtuálními stanicemi označenými ceudlí v širším okolí a zamykacími stanicemi v centru.\
Centrum samotné není tak velké a na Skandinávské poměry je poměrně chaotické. Zdálo se mi, že chodci, cyklisté i auta jezdí na červenou a moc není poznat co je chodník a co cyklopruh. Spravil jsem pár fotek náměstí, zátoky a hezky vypadajících budov a poté se vydal k nejvyšší budově s plánem dostat se nahoru na výhled.

<a href="../images/2022_july/14_1.jpg" target="_blank"><img src="../images/thumbnails/2022_july/14_1.jpg"></a>

Dva nejvyšší mrakodrapy už sice vypadaly zvenčí hotově, ale uvnitř stavební práce ještě probíhaly. Jejich okolí tak bylo obehnané plotem a cedulemi s pokutou za vstup na staveniště bez povolení.

<a href="../images/2022_july/14_2.jpg" target="_blank"><img src="../images/thumbnails/2022_july/14_2.jpg"></a>

Další mrakodrap ale nebyl daleko a do toho už jsem se dostal bez potíží. Nikoho nezajímalo, že jsem si to nakráčel rovnou do výtahu a zmáčkl caflík nejvyššího 28. patra. Všechny dveře, vedoucí z místnosti s výtahy ale byly zamčené. Vydal jsem se tedy na schodiště, patro po patru sestupoval níž a bral za kliky. Ve 26 jsem se dostal do nějaké technické místonosti se vzduchotechnikou, ale prolézat skrz hučící stroje mi přišlo přes čáru a tak jsem pokračoval níže. Jediné kam se nakonec dalo dostat byla terasa v osmém patře a z té už nic vidět nebylo. Byl jsem zklamán, sjel dolů a vyšel z budovy ven.\
Pak jsem si ale řekl, že když už jsem vynaložil tolik energie, zkusím tu technickou místnost. Okna mít musela, protože z venku byla skla v každém patře a místnost se nacházela přímo nad prosklenými kancelářemi.\
Vyjel jsem tedy výtahem rovnou do dvacet šestky a do dveří strčil prkno, které se válelo opodál pro případ, že by dveře nešly otevřít zevnitř. Nemýlil jsem se. Za vzduchotechnikou skutečně byla okna. Sice špinavá, ale s výhledem. Rychle jsem nafotil asi 20 fotek a vydal se rovnou do přízemí a ven.\
Do kabiny výtahu přistupovali lidé snad v každém druhém patře, ale všem bylo ukradené, že tam jsem. Dole jsem dokonce sekuriťačce podžel dveře a vysloužil si za to její úsměv.

<a href="../images/2022_july/14_3.jpg" target="_blank"><img src="../images/thumbnails/2022_july/14_3.jpg"></a>

Podél potoka jsem se pomalu vydal na jih. Projel kolem zábavního parku a napojil se na dlouhou rovnou cyklostezku vedoucí z města ven.
Krajina za Goetheborgem nebyla nijak zvlášť pohledná. Měl jsem docela radost, že jsem se rozhodl nejet vlakem. Přišel bych tak o hezkou přírodu předešlých dní a byl uvrhnut do téhle rovné, nudné pláně plné polí, které protíná dálnice obklopená sítí skladů a velkoobchodů. Z polí na mě akorát tak foukal vítr a brzdil mě.\
V Homkepu jsem si koupil věci na večeři a bezva zázvorovo, kurkumový drink, od kterého jsem si sliboval potlačení symptomů mé chronické rhinosinusitidy.\
Na posledních 25 kilometrů mi konečně přestal vzdorovat vítr. Najednou jsem si připadal jako bych měl ještě mnoho energie a frčel si krajinou až k oranžovému trailu, u kterého se měl nacházet přístřešek. K tomu jsem musel posledních 500 metrů opět dojít pěšky.\
Když jsem k němu došel, narazil jsem na Švédskou rodinu s dětmi, pobíhajícími kolem přístřešku a dvě Němky sedící u stolu, zrovna vybalující své věci z cyklotašek. Z opačné strany zřejmě na kole přijet šlo a cedule zakazující míti kolo s sebou tam nebyla nebo jí přehlédly, protože jejich třeková kola byla opřená o stůl. Byly to sestry. Jana a Frančeska. Veselé a povídavé. Bavili jsme se o všem možném a dostal jsem od nich quinou s kukuřicí a vajíčkem. Prý jezdí na nějaký delší výlet každý rok už od mala, kdy jezdili s rodiči. Zjistili jsme, že v Chorvatsku jsme se minuli jen o pár dní.\
Hamaku jsem si rozdělal kousek od přístřešku na mé soukromé pláži, která měla nekonečnou zásobu kamení na žabky.

### 15.6. Old Timer kam se podíváš

Den jsem začal plaváním. Měl jsem konec konců soukromou pláž, voda byla dokonale průzračná a sluníčko začínalo nabírat na síle. V podstatě to nešlo jinak.\
Posnídal jsem knäckebröd s burákové máslo a banánem. V čisté vodě jsem taky vypral černé tričko a během jeho sušení na velkém placatém kameni jsem četl [*Anthropocene Reviewed*](https://www.goodreads.com/book/show/55145261-the-anthropocene-reviewed).\
Před odjezdem jsem ještě kecal s Janou. Na němku byla moc fajn.\
Byl jsem napřed oproti plánu. Tedy pokud plán byl jet relativně přímou cestou. Jedenáct dní na asi šest set kilometrů. Nikdy ale nejedu napřímo. Chvátat tak nebylo třeba. Vyrazil jsem tedy víceméně správným směrem s plánem sednout si někde na kafe a nehrotit kilometry.\
Míjelo mě docela dost veteránů. Staré Mustangy, Chevrolety, Jaguáry, Buicky, Mercedesy, Porsche a další old timery. Některé byly vymazlené do posledního detailu. Některé rezavěly. Ale smrad z jejich výfuků byl totožný. Prozrazoval, že motory měly původní. Trochu komické ve Skandinávii, kde v roce 2021 bylo každé druhé auto elektrické. Vlastně bych se ale nedivil, kdyby za ně platili nějakou šílenou ekodaň, jen aby se mohli promenádovat v autě předminulé generace. Toho že old timery mají v garážích, či na příjezdových cestách jsem si všiml už na cestě ze Stockholmu. Na silnicích jsem ale doposavad potkával převážně Volva poslední dekády.

<a href="../images/2022_july/15_1.jpg" target="_blank"><img src="../images/thumbnails/2022_july/15_1.jpg"></a>

Cestou jsem si uvědomil, že jsem ztratil přední světlo. A to jsem ho neměl ani čtvrt roku. Vracet se mi ale nechtělo. Pravděpodobně leží někde na oranžovém trailu. Možná ho nějaký turista najde a bude z něj mít radost.\
Koncentrace veteránů stoupala. Napřed to bylo každé dvacáté auto. Pak každé desáté a před Falkenbergem už to bylo fifty fifty nová stará. Nebylo pochyb o tom, že jsem dorazil do středu nějaké přehlídky. Nebyla ale nijak zvlášť organizovaná. Prostě byl den na projetí se starou károu. Otcové vozili celé rodiny, frajírci holčiny a dědové babičky. Den byl slunečný, oblast připománala Smallville, tak proč ne?

<a href="../images/2022_july/15_2.jpg" target="_blank"><img src="../images/thumbnails/2022_july/15_2.jpg"></a>

Přístřešky podél pobřeží žádné nebyly. Vlastně nejvhodnější byl opět u oranžového trailu. To znamenalo, že posledních zhruba 15 kilometrů bude nahoru dolů, po štěrku, lesem, blátem a pravděpodobně poslední úsek opět budu muset jít pěšky. Přemýšlel jsem zda mi to vůbec stojí za to. Bolela mě kolena a za krkem a cítil jsem se značně vyřízen. YR ale názoru, že v noci pršet bude a směr nebyl úplně mimo. Hecnul jsem se.\
Cestou jsem projížděl přímo pod větrnou elektrárnou. Řekl bych určitě přes 50 metrů vysokou. Randál to dělalo jak když člověk pracuje s let lampou. O sto metrů dá už ale zvuk poklesl na příjemné šumění.\
Kopce byly, štěrk byl, jehličí i bláto bylo, ale dalo se dojet až na místo určení. Jestli to bylo bezpečné, to je věc jiná. Na několika skopcích jsem to málem položil v rychlosti rovnou do štěrku. Vždy jsem to nějakým zázrakem ustál a doufám, že mi takové štěstí vydrží i nadále.\
Přístřešek samotný byl úplná hacienda. Lkový půdorys kolem ohniště s dvěma lavičkami. Umístěný na mysu malého jezera. To za to tu jízdu stálo.

<a href="../images/2022_july/15_3.jpg" target="_blank"><img src="../images/thumbnails/2022_july/15_3.jpg"></a>

Chvíli po mém ubytování dorazil do přístřešku další turista. Tentokrát postařší Švéd, který jde z Osla do Malmo na pokračování. Vlastně jsme se nikdy nepředstavili, ale nad ohněm jsme si povídali celý večer. O válce, o Čechách a o Švédsku a o jeho přítelkyni v Oslu.

### 16.6. Na pláž, defekt a nevydařené spaní

V noci opravdu pršelo. A ne jen trochu, byl to slejvák jak blázen. Opravdu jsem přístřeší nelitoval. Švéd vyrazil v šest ráno aby stihl vlak po dokončení etapy své chůze. Já začal svůj den asi o hodinu později programováním. Trochu bizární konstruovat pythonové smyčky někde uprostřed lesů, ale psát HTML tagy do deníku s dvěma plnými cestami k obrázku a miniatuře už mě přestalo bavit. Rozhodl jsem se, že si napíšu skript, který je vygeneruje z čistého Markdownu za mně a ten zakomponuji do Publish skriptu, který volá generování miniatur kvůli úspoře dat a commituje na git.\
Byl jsem na sebe pyšný, protože jsem začal testem a až poté se vrhl do nahrazovacího skriptu. Když test prošel, skript opravdu fungoval.\
Nevědomky jsem u programování pojídal lžičkou burákové máslo a zahučela ve mně polovina sklenice. Budu muset šlapat abych takovou dardu kalorií vypálil. Tedy, ne že bych byl nějaký fitness maniak. Ostatně jsem na cestě určitě něco spálil, byť pekáč buchet je stále skryt pod měkým bříškem.\
Taky jsem prozkoumal ta pomalá auta. Není to žádná autoškola, ale díra ve Švédském zákonu. Když se koňská spřežení ve Švédsku začala vyměňovat za traktory, objevil se problém s tím, že traktorem potřebovali jezdit mladší osmnácti let. Zákon tak zavedl kategorii ETA, neboli vozidlo se sníženou rychlostí, které lze řídit od šestnácti, nemusí mít poznávačku a stačí, když bude označené trojůhelníkem a nepojede víc než 30. Toho ale nyní využívají mladiství, přestavují rozpadlá auta na "traktory", staví z nich lowridery, opatřují je hlasitými reproduktory a chovají se v nich jako hovada. Internetová fóra se shodikí, že těmito ETA jezdí převážně white trash, ale kdo ví jestli věřit internetu.\
Radši jsem vyrazil na jih. Oběd jsem pořešil Lidlem. Nakoupil jsem fancy chleba, chorizo, ředkvičky a rajče. To jsem snědl na hřišti pro děti, kde byla třídětná rodina s rodiči mladšími než já. U jídla jsem si psal s Ondrou a hledal kam dál.\
Na jiho-západ. Rohodl jsem se že Malmo není pro mně a radši pojedu z Helsinkborgu do Helsingoru. Takzvanou HH cestou.\
Docela náhodou jsem dojel k moři. Oblast vypadala i voněla jako Stráž nad Nežárkou, akorát velká cesta byla dálnice a pískárna bylo moře. Ale s opravdovou písečnou pláží a s čistým mořem s parádnimi vlnami. Zamkl jsem tedy kolo a vyrazil vlny sjíždět po břiše.

<a href="../images/2022_july/16_1.jpg" target="_blank"><img src="../images/thumbnails/2022_july/16_1.jpg"></a>

Po asi půl hodině blbnutí jsem se šel opalovat na nuda pláž. Nebyla skoro obsazená a já doufal ve vyrovnání gradientu zadek/zbytek. U slunění jsem četl knížku, ale efekt se nedostavoval. Spíš mi začala být zima protože hodně foukalo.\
Vlastně nevím jak to bylo po odpočinku na pláži možné, ale byl jsem unavený. Do přístřešku, který jsem si našel zbývalo 50 kilometrů a na výškovém profilu se jevil uprostřed relativní roviny jeden obří peak.\
Cítil jsem, že na to nemám. V ICA marketu jsem tedy nakoupil vzpruhu. Čokoládu jako palivo, banán proti svalové únavě, ledovou kávu jako mentální zostřovač a do uší jsem si pustil MEUTE jako psychický nakopávač a dal se do výšlapu.\
Někde po necelých stech výškových metrech jsem ale odbočil z trasy, kterou našli mapy.cz na cyklostezku, která byla tutově vystavená v koridoru bývalého kolejiště. I malou nádražní budovu jsem minul. Velké stoupání se tedy nekonalo. Ale zřejmě jsem si cestu docela protáhl. Na mapě jsem poté mašel, že vlak je v současné době zakopaný do tunelu pod celým poloostrovem, který jsem přejížděl.\
Uslyšel jsem divnou ránu a myslel jsem, že jsem píchl. Zadní kolo bylo podezřele prázdné. Dofoukl jsem ho tedy a zdálo se, že sice není tvrdé jak má být. Protože ale neucházelo, uzavřel jsem to tím, že malou ruční pumpičkou prostě asi osm atmosfér nedám.\
Dál má cesta vedla po okruhu města Angelsborg a za ním podél kolejí k pláži s přístřeškem. Most byl ale rozbořený. Už bylo po osmé a vracení se po asfaltu by mi zabralo dobře hodinu. Vyrazil jsem tedy po lesní stezce vedoucí příměji. A píchl. Tentokrát definitivně. I jsem slyšel tsss. Někde uprostřed lesa! Jednou to ale přijít muselo, řekl jsem si. Všechno potřebné pro opravu jsem měl s sebou. Nebo jsem si to alespoň myslel.\
Kolo jsem odstrojil, otočil a rozebral. Plášť uvolnil montpákami, duši smirkem zdrsnil a otzátkoval lepidlo. Ještě nebylo ani propíchnté, tak nové bylo. Opačnou stranou víčka jsem tedy propíchl izolaci a ejhle.. leidlo nikde. Někdy v dobách minulých muselo vytéct opačnou stranou, protože tuba byla špatně udělaná.\
Naštěstí jsem měl druhé. Takhle dobře jsem se připravil.

<a href="../images/2022_july/16_2.jpg" target="_blank"><img src="../images/thumbnails/2022_july/16_2.jpg"></a>

Druhé bylo vyteklé taky. Ale ne úplně a nakonec jsem lepení nějak zvládl. Bylo ale půl desáté a mě k přístřešku zbývalo deset kilometrů. Aby toho nebylo málo tak jsem blbě odbočil a z deseti bylo dvanáct.\
Když jsem konečně dojel do cíle. Přístřešek nebyl vindskydd, ale nějaká turistická vila obsazená rodinami ze třech aut. Norové ale nečekali déšť a tak jsem nakonec stejně skončil v hamace.\
Napadl mě geniální plán, jak ochránit kolena před zimou. Vzal jsem dvě teplé ponožky, ustřihl jim špičku a natáhl si je jako návleky. Bylo pozdě, takže jsem šel spát rovnou.

### 17.6. Třetí z pěti

Trik s nákoleníky předčil ručníkovou metodu. Zima mi nebyla. Zato jsem se asi třikrát probudil kvůli potřebě čúrat. Za to rozhodně mohl litr ledové kávy, kterým jsem se nadopoval večer.\
Zadní kolo bylo úplně prázdné. Přece jen byla v duši nějaká menší díra, které jsem si při lepení nevšiml. Kolo jsem sundal, ale bez vědra vody či jezera neexistovala metoda objevení díry. Zvolil jsem tedy náhradní duši, kterou jsem vezl s sebou. Naneštěstí i ta měla díru. Až tak moc mě to ale nepřekvapilo, vzal jsem jí doma náhodně ze skříně a já mám tendenci děravé duše nevyhazovat. Většinou je aspoň ale označuji. Díra byla docela velká, takže šla najít a zalepit a tentokrát vypadala oprava nadějně.\
Naplnil jsem láhev a vyrazil do Helingborgu. Dle mapy to bylo na kraj města asi 25 kilometrů, takže plán byl brzký oběd po příjezdu. V ikee samozřejmě. Opouštěl jsem Švédsko, takže bylo třeba rozloučit se ve Švédském stylu.\
Cestou jsem potkával pole s dozrálými hrášky, zlatým obilím a třešně na stromech už to měly témeř za sebou. Váhal jsem nad tím, jak moc je to tím, že už jsem dlouho na cestě, či tím že jsem jižněji. V noci už je po desáté tma a tak velký efekt těch necelých dvacet dní mít nemohlo.\
Při parkování před obchodem jsem objevil, že postrádám zámek. To mě nepotěšilo. Stál skoro litr a neměl jsem ho ani rok. Naštěstí byl vedle ikey nějaký xxlsport, kde měli zámku kopu. Sice za skandinávské ceny, ale doufám že skandinávské kvality.\
Zámek jsem přišrouboval na kolo, abych ho nikde nemohl nechat. Na hrbolatém terénu cinká, což byl důvod proč jsem ten minulý nosil v batohu, ale kolo tak vrže, že se to v tom docela ztratí.\
Helsingborg je moc hezký. Mozná nejhezcí město, které jsem ve Švédsku navštívil. Přemýšlel jsem jak moc je to Dánským vlivem. Ostatně, tahle část Švédska historicky patřila Dánsku s Norskem.

<a href="../images/2022_july/17_1.jpg" target="_blank"><img src="../images/thumbnails/2022_july/17_1.jpg"></a>

Město jsem si projel, na náměstí blízko moře jsem si sedl, dal si svačinu a poté vyrazil na trajekt. Celý proces přepravy ze Švédska do Dánska byl naprosto triviální. Prostě jsem vjel do řady, zaplatil 6€ za lístek u velmi příjemné paní, vjel do lodi, dvacet minut koukal jak se jeden břeh vzdaluje a druhý přibližuje a nakonec vyjel z lodi ven.

<a href="../images/2022_july/17_2.jpg" target="_blank"><img src="../images/thumbnails/2022_july/17_2.jpg"></a>

Helsingor je o hodně menší město. A o hodně klidnější. Starodávné nádraží, kostel, pár bloků malých hezoučkých domečků a v širším okolí rodinné domky se zahradami převážně lemující pobřeží. Moře tam voní a má hezkou barvu.

<a href="../images/2022_july/17_3.jpg" target="_blank"><img src="../images/thumbnails/2022_july/17_3.jpg"></a>

Jestli jsem byl ve Švédsku neštastný z cen, v Dánsku si rovnou můžu hodit mašli. Dánská koruna je 3.3 Kč a cenovky mi přijdou ještě vyšší než v Švédských či Norksých korunách. Ale tak nějak jsem s tím počítal, takže jsem si v obchodě nešel řezat žíly. Koupil jsem knäckebröd a skyr a vydal se k Vindskyddu. Našel jsem jeden deset kilometrů od Hesingoru, sice špatným směrem, ale protože byl blížko, tak mě to netrápilo. Navíc cesta byla po pobřeží, takže žádné kopce.\
Přístřešky byly dva vedle sebe, v jednom už byl nastěhovaný dánský pár, druhý byl jasně pro mě.\
Bavil jsem se s Dány a prý mají rezervační systém pro přístřešky. Pokud si ho někdo zarezevuje a nepřijde do osmi, je přístřešek k dispozici. Jinak na něj ale má právo před těmi, kdo přijeli bez rezervace.\

<a href="../images/2022_july/17_4.jpg" target="_blank"><img src="../images/thumbnails/2022_july/17_4.jpg"></a>

To znamenalo, že ještě hodinu mě mohl někdo vykopnout! Další lidé, kteří přišli si ale přinesli stan.\
Švédsko mi bude chybět. Na začátku jsem ho měl za slabší skandinávskou zem, ale její krásy jsou prostě jen rozprostřené do větší plochy. To jí dává prostor pro krásná zlatá obilná pole vlnící se ve větru, Nekonečné lesy plné čistého vzduchu, nížiny i hory, krásná obrovská jezera, potůčky i velké řeky, vesničky i velká města. Dánsko proti Švédsku zabírá mnohem menší plochu a ta bude podstatně obydlenější a upravenější. Soudě dle Helsingoru to ale nemusí být na škodu.

### 18.6. Kodaň

Dánové nikam nechvátali, byl jsem sbalený dřív než se vyhrabali ze spacáků. Říkali že mají stejnou cestu do Kodaně jako já. Já ji ale plánoval stihnout před obědem, oni za 4 dny.\
Zda vnitrozemím či po pobřeží byla otázka. Jako chytrá horákyně jsem zvoilil polovičaté řešení a jel na pobřeží jen polovinu cesty. A tak proti mě foukal vítr jen polovinu cesty. Cesty do mé oblíbené ikey. Chtěl jsem totiž porovnat, zda Švédská a Dánská ikea vypadá jinak. taky jsem se chtěl najíst někde, kde mě to nezruinuje.\
Byla jiná. Narozdíl od oplechovaného železobetonového skeletu, byla stavěná. Díky tomu nebyl problém najít zásuvku a dobít při jídle laptop. I jídelna byla víc fancy. A záchody taky.\ 
U jídla jsem našel že lístek na metro z okraje Kodaně do centra stojí 36 DKK a s kolem 50 DKK. 164 korun za asi 12 minut v metru si můžou strčit někam, budu jezdit jen na kole i kdyby mi měly nohy upadnout. Taky krachl můj plán využít úschovnu zavazadel přímo v ikei. Žádné tam na rozdíl od Švédska nebyly. Do centra jsem tedy jel já, karmínový drak a všechny moje krámy.
Centrum jsem prokřížoval skrz na skrz. Kodaň je něco mezi Amsterdamem a Stockholmem. Což možná odpovídá i geografické poloze. Je taky pořádně velká.

<a href="../images/2022_july/18_1.jpg" target="_blank"><img src="../images/thumbnails/2022_july/18_1.jpg"></a>

Asi nemá smysl podrobně vypisovat kde všude jsem byl když mám tolik fotek. Stačí napsat, že jsem přejel několik mostů, viděl několik náměstí, spoustu historických budov včetně paláce, pár parků, hezkou čtvrť blízko moře a freetown. Prodejci trávy všude v okolí byl bizární zážitek.

<a href="../images/2022_july/18_2.jpg" target="_blank"><img src="../images/thumbnails/2022_july/18_2.jpg"></a>

Když už jsem byl z ježdění po městě hodně unavený, vyrazil jsem na nádraží. Do půl šesté nesmí do vlaku kola. Poté už s tím nikdo problém nemá. Na nádraží jsem se dostal v 17:20. Koupil lístek na vlak za 64 DKK, přeskupil jsem svoje věci tak, abych kolo unesl a vyrazil pod zem na E vlak do Karlslunde.\
Hodná cyklistka, která jela stejným směrem mi potvrdila, že jsem na správném nástupišti. Vlak měl skvělou vychytávku na držení kol a cesta do Karlslunde, trvala asi 30 minut. Vedle mě seděla anglicky mluvící paní s dvěma malmi dětmi a i přes to že jim hezky zpívala je co chvíli chytl amok a křičely na celý vlak.

<a href="../images/2022_july/18_3.jpg" target="_blank"><img src="../images/thumbnails/2022_july/18_3.jpg"></a>

Do Karlslunde jsem jel převážně proto, že na další zastávku od které byl přístřešek z mapy nedaleko stál lístek 100 DKK a úspota více než stovky mi za pět kilometrů na kole stála. Ještě jsem se zastavil v Lidlu. I v Dánsku mě Lidl bude zachraňovat od vyhlášení bankrotu, protože jeho ceny nejsou daleko od těch českých pokud člověk najde správné produkty.\
Přístřešek jsem dlouho hledal a nenašel. Respektive, napřed jsem jel špatně skrz nějaký výrobní areál a po návratu na správnou cestu jsem objevil, že bych musel po schodech dolů a opět nahoru. To mi za to nestálo. Stál jsem totiž u lomu s dokonale čistou vodou. U toho jsem si natáhl hamaku a dal se do večeře. Kolem mě proudilo spousta židů. Ve Švédsku Arabové a v Dánsku Židé. Čím mě Skandinávie překvapí příště.

<a href="../images/2022_july/18_4.jpg" target="_blank"><img src="../images/thumbnails/2022_july/18_4.jpg"></a>

Večer se na protějším břehu čtyři dánky. Byly celkem hot, ale poslouchali fakt bezduchou hudbu. Přinesly si s sebou láhev a dělaly tam bordel až asi do dvanácti. V noci jsem ale viděl hvězdy. Teda měsíc pár hvězd vedle něj, ale po více než měsíci to byl moc příjemný pohled.

<a href="../images/2022_july/18_5.jpg" target="_blank"><img src="../images/thumbnails/2022_july/18_5.jpg"></a>

### 19.6. 30°C v přirozeném prostředí Karmínového Draka

Při raním plavání jsem zjistil, že dánky po sobě nechali strašnou spoušť. Láhev by byla to nejmenší. Všude byly rozsypané M&M's a roztrhané kousky obalů. Někteří lidé jsou prostě kreténi.\
Přeplaval jsem celý lom. Nebyl nijak zvlášť hluboký. I uprostřed se dalo dohlédnout na dno či ma jeho náznak. Voda ale byla opravdu bezvadná.\
Došla mi voda a měl jsem chuť na kafe. Cestou do lomu byl McDonald's i s McCafé, takže se dalo vyhnout tomu patoku co jsem měl v Norsku a ceny fastfoodových chainů jsou obdobné skrz naskrz světem. Ostatně proto existuje Big Mac index.\
Na cestu jsem vyrazi až po druhé odpolední. Pokud se chci někam dostat, asi bych neměl srkat kafe do odpoledních hodin říkal jsem si, když na mě pražilo odpolední slunce. Jel jsem po silnici rovné tak, jako když jí do krajiny načrtli podle pravítka. Což byla zřejmě pravda. Možná právě proto byla docela kopcovitá.\
Potkával jsem docela dost cyklistů s batožinou. Většina z nich mi mávala či zdravila pokývnutím hlavy.\
Notnou chvíli jsem jel za cyklistou, který se rozhodl nachytat bronz. Uznal jsem, že to není špatný plán. Ručička teploměru přelezla třicítku a tak bylo načase zchladit se proudem okolního vzduchu. Někdo by mohl namítnout, že jet po rovné silnici je nuda, ale kdybych to tak vnímal, nejezdím na Karmínovém draku. Mačkal jsem ze sebe co to dalo a když už to moc nešlo, zastavil jsem se v sámošce pro sváču.

<a href="../images/2022_july/19_1.jpg" target="_blank"><img src="../images/thumbnails/2022_july/19_1.jpg"></a>

Koupl jsem jablko, pizza housku a litr kakaa v tetrapacku. Nevím jestli to bylo tím kakaem, ale dalších třicet kilometrů jsem sfoukl v rekordním čase. Dojel jsem až do města Vordingborg, za kterým už končí Zealand.\
V Lidlu jsem nakoupil večeři. Schválně jsem do My Fitness Pal nacvakal dnešní příjem a vypadalo to, že i přes večerní skyr či tvaroh jsem v bílkovinovém deficitu. Cukry a tuky jsem ale přepálil. Pravděpodobně kvůli Dánské delikatese, kterou jsem pořídil za 9.9 DKK. Půl kilové játrové paštice, které jsem s chlebem snědl polovinu na posezení. Nepůsobila nijak uměle, ani ve složení nic umělého nebylo. Tu cenu jsem nepochopil a rozhodně tohle zlato koupím znovu.\
Žádný vindskydd nebyl poblíž. Vyrazil jsem tedy za město s plánem natáhnou se do hamaky a na štěrku píchnul přední kolo. Vrátil jsem se na asfalt a pustil do oprav. Paní co bydlela poblíž se mě ptala, zda nepotřebuji pomoci. Potom ale přiznala, že vůbec netuší jak opravit kolo. To gesto jsem nicméně cenil.\
Duši jsem zalepil, kolo vyzkoušel, věci zabalil, tašky nasadil, vyrazil dál a píchl znova.\
Moc jsem to nechápal. Vnitřek pláště jsem důkladně zkontroloval a nic ostrého nenašel. Co naplat, celou proceduru jsem zopakoval. Když bylo hotovo podruhé, řekl jsem paní ať mi přeje štěstí abych nepíchl potřetí.

<a href="../images/2022_july/19_2.jpg" target="_blank"><img src="../images/thumbnails/2022_july/19_2.jpg"></a>

Vyrazil jsem na druhou stranu, neb tenhle směr mi nepřinesl štěstí. Zastavil se na pláži u které byl plácek s posekanou trávou. Tam by pravděpodobně šlo přespat, ale moc to tam žilo. Spousta lidí si kopalo s míčem, hrálo karty, či se jen tak válelo na dekách. Kdybych počkal, pravděpodobně by všichni šli domů, ale já už byl unavený a chtěl jsem se natáhnout. Vyjel jsem tedy za město, zajel do lesa, našel vhodné stromy a natáhl si hamaku.

### 20.6. Most do země nížin a loď do země němých

Být v lese není žádná záruka toho, že na spaní bude mít člověk klid. Někde z dáli jsem slyšel zvuky těžké techniky. Pípání couvajícího náklaďáků bylo obzvlášť otravné. Zhruba od šesti jsem se tak spíš převaloval než spal.\
Moc jsem nevěděl, zda budu moci po mostě na ostrov Lolland přejet. Google o mostu hlásal "Dočasně uzavřený". Wikipedie mě informovala o tom, že most byl otevřen v roce 1935 a v roce 2015 jeho bezpečnostní průzkum odhlail několik trhlin v pilířích ve velikosti od pěti centimetrů do jednoho metru. Dánové tak staví nový most vedle toho starého.\
Žádná cedule se zákazem ale po cestě nebyla. Dokonce i pár aut jedoucích mým směrem mě minulo. Těstně před nájezdem na most se dokonce odevšud vynořili Němečtí cyklisté a zamotali mě do své skupiny.\
Most samotný má 3,5 kilometru a terén odpovídá tomu, že zažil válku. Přejet se ale dá a výhled z něj taky není zlý. Hlavně je jeho přejetí zadarmo narozdíl od trajektů.\
Lolland doslova znamená nízká zem. Dánové tedy mají své nizozemí. A nizozemí je známé tím, že na většině jeho území jsou pole. Lolland na tom nebyl jinak. Mezi poli se nacházelo pár vesnic a to bylo všechno.

<a href="../images/2022_july/20_1.jpg" target="_blank"><img src="../images/thumbnails/2022_july/20_1.jpg"></a>

Pomalu ale jistě se tak ve mě vařil plán vykašlat se na Dánsko. Co jsem chtěl vidět jsem už viděl a zajížka ke kostelu z Adamových jablek mi za  nějakých 300 kilometrů navíc nestála.\
Dojet do Prahy bude dobrý. Budu moct říkat, že jsem to opravdu zvládl. Koho by zajímalo, že jsem dojel do Hamburku. Zrušit Flix mě vyjde na 3€, což je míň než kafe v Dánsku.\
Takže jsem vyrazil k přístavu v Rødby. Jel jsem jak drak. Zřejmě mě hnalo těch 34 stupňů bez mraku. Někde na cestě jsem si ještě koupil ty dánská játra a kakao, protože ta v Německu určitě mít nebudou. Když jsem je pojídal ve stínu stromu, zavolal na mě stařík s berlí výbornou angličtinou, zda-li bych mu nepomohl nalít vodu do misky pro ptáky, protože si namohl bok. Byl mega sympatický a je opravdu škoda, že u nás takhle se staříky nikdo anglicky nepokecá, protože prostě anglicky neumí.\
Čekal jsem, že do přístavu dorazím někdy v pozdním odpoledne a na druhou stranu se dostanu až večer. V lodi jsem ale seděl před třetí hodinuou odpolední. Přejezd trval tři čtvrtě hodiny a stál asi 550 v přepočtu na českou měnu. To nebylo nejmíň, ale taky jsem jel 15 minut poté, co jsem lístek koupil, za což nepochybně byla přirážka. Těch patnáct minut jsem se sice smažil na slunci ve frontě na trajekt, protože cyklisté prý nastupují poslední, ale co naděláš.\
Za kafe chtěli šest euro. Nic pro mně. Napustil jsem si vodu z kohoutku a šel si sednout k oknu s výhledem na naprosto klidné moře. Rozhlas trajektu hlásal, že díky hybridním motorům značně šetří prostředí, když jsem ale čekal zavřený ve spodním patře na otevření brány dole s hromadou nastartovaných kamionů, moje plíce nikdo nešetřil.\
V Německu bylo snad ještě větší horko než v Dánsku. Cyklostezku podlél okesky ale měli moc hezkou. Prvním městem Burg, jsem jen projel a plánoval se zastavit až ve větším městě za mostem z ostrovu.\
Pod mostem ale byla moc pěkná pláž, kde Němci plavali a slunili se. Došlo mi, že je to možná poslední možnost na delší dobu vykoupat se v moři a tak se přidal k nim. Postarší pár se mě ptal, zda jsem Američan. Když jsem odtušil, že jsem z Čech, vypadali nadšení. Anglicky ale moc neuměli. Ve Švédsku jsme se několikrát setkal s překvapením, že někdo může neumět anglicky. Zdá se, že stačilo přejet balt.

<a href="../images/2022_july/20_2.jpg" target="_blank"><img src="../images/thumbnails/2022_july/20_2.jpg"></a>

Obloukový most byl pekelně vysoký a pekelně dlouhý. Pod ním byla cedule, práce na silnici, kolo veďte. To bych tam strávil rok, řekl jsem si, nasedl a vyjel. Cyklisté na opačné straně měli obdovný přístup.

<a href="../images/2022_july/20_3.jpg" target="_blank"><img src="../images/thumbnails/2022_july/20_3.jpg"></a>

Dalších asi 30 kilometrů skrz pole mě dovedlo do města Oldenburg in Holstein, kde byl Lidl. Za 150 českých korun jsem udělal nákup, že jsem ho málem nepobral. Včetně drahých věcí jako pixla burákového másla. Cítil jsem se jak milionář. Až na fakt, že na Revolutce mi zbyly čtyřy eura.\
Po dojedení jsem projel centrem, v McDonaldu doplnil vodu a pak už unavený vyrazil za město hledat místo na spaní. Sjel jsem se podívat na přístřešek, který našly mapy.cz. Nebyl jsem ale nijak zvlášť optimistický. Kolem to vypadalo na nějaká stavení. A vskutku, byla to zastávka autobusu v malé vísce. Mapám se sice nedá upřít, že měla přístřeší, ale od vinskyddu u jezere to bylo daleko. Cestou jsem ale minul stromoví co vypadalo docela hostinně pro hamak, takže se stačilo vrátit asi půl kilomteru a v lesíku se ubytovat.\
Bylo pořád takové vedro, že jsem ani nenatahoval karimatku. V noci mě to ale doběhlo. Sedmnáct stupňů bez ní a bez tepláků je krize. Z obého jsem přidal jen tu karimatku a až do rána mi bylo teplo.

### 21.6. Lübeck a déšť

Kousek od mého spaní byly lavičky se stolem. Posnídal jsem tedy tam a během pořádání ciabaty s burákovým máslem jsem zapisoval události minulých dní do deníku. U psaní jsem si uvědomoval, že mě bolí za krkem a to i přes to, že se při jízdě snažim nehrbit a nedržet řidítka křečovitě. Asi jsem měl hamaku příliš prohnutou.\
Do Prahy zbývalo něco přes 600 kilometrů a 7 dní. Pustil jsem se tedy do toho a před obědem sfouknul padesát kilometrů. Napřed přes vesničky a poté po pobřeží. Pobřeží ale nebylo moc sympatické. Od Neustadu zřejmě až do Štětína Němci zurbanizovali pláže a postavili kolem nich centrum moderní zábavy. Hotely, aquaparky, dokonce i horskou dráhu.

<a href="../images/2022_july/21_1.jpg" target="_blank"><img src="../images/thumbnails/2022_july/21_1.jpg"></a>

Mezi vesničkami jezdili důchodci na elektrokolech. Přestože už přes 4 roky s elektrokoly pracuji, stále asi nejsem jejich fanoušek. Důchodci jsou ale jedna z kategorií, kde e-kola vítám. Pokud je to vytáhne z hnití před bednou, je to super. Taky kvituju, elektrokargokola nebo ta kola s vozíkem pro děcka vepředu. Chápu že mamka dvou děcek nemá energii na to tahat je s sebou na obyčeném kole. Děcka mají být na čersvém vzduchu a díky motoru je to možné. Vlastně mi vadí jen kategorie mladých lidí, kteří by mohli jet na normálním kole, ale protože jsou líní, nechají se táhnout motorem a u toho tloustnou. Možná by bez pomoci ale na kolo nesedli vůbec, takže i tak je to zřejmě lepší než nic.\

Na oběd jsem zajel do Ikey. Až později jsem zjistl, že to byla zajížďka, protože jsem byl na špatné straně řeky a tu jsem musel překročit v Lübecku. Pokud je Praha zvaná stověžatá Lübeck musí být alespoň padesátivěžatý. Katedrály kam se podíváš. Opravdu se mi to město líbilo. Sice jsem musel jet po kočičích hlavách, ale za ty výhledy jsem jim to odpustil.

<a href="../images/2022_july/21_2.jpg" target="_blank"><img src="../images/thumbnails/2022_july/21_2.jpg"></a>

Moc se mi ale nelíbila cesta z něj. Přišel totiž déšť. Asi dvacet kilometrů jsem mu ujížděl, ale nakonec mě dostal. Před první dávkou jsem se schoval pod strom. Další mě ale chytla a nezbývalo než v pláštěnce dojet do nějakého přístřeší. Tím se ztal McDonald's v Ratzeburgu. Dal jsem si tam alespoň veganský burger abych porovnal, zda jsou na tom Němci s chutí lépe nebo hůře než Skandinávci. Sója v něm cítit je, ale není zlý.\
Karmínový drak v dešti přestal vrzat. To by bylo fajn, kdyby vrzání nevyměnil za podivné chroustání. To šlo zřejmě někde ze cvrčku a neměl jsem z něj dobrý pocit.\
Spaní jsem si přichystal jen kousek od cesty v lesíku kousek za Ratzeburgem. Obě mé aplikace se shodovali na tom, že v noci dříve či později přijde déšť. Ostatně mraky neustupovaly déšť byl pořád cítit ve vzduchu. Postavil jsem si tedy hamaku i se stříškou.

### 22.6. Nevydařené Grand Fondo

Stříška fungovala na jedničku, ale stejně jsem se někdy po půlnoci vzbudil a až do dvou jsem nemohl zalomit. Možná to bylo jídlem pozdě. To na mě má velký vliv. Taky jsem měl asi 4 kafe a možná mi chybí hořčík, protože mě do nohy chytla křeč, když jsem jí přehazoval přes lem hamaky.\
Zřejmě jsem špatně počítal. Nějak mi v plánu chybí jeden den a sto kilometrů denně se ukázalo být hodně na hraně. Obvzvlášť, když na cestě buď musím přejet hory, nebo se nějak kroutit podél Labe, což určitě pár desítek kilometrů přidá.\
Německo má na pohled hezké domečky, ale jinak jsem se v něm neplánoval nijak zvlášť zdržovat. Během dne mělo být zataženo a tak jsem se rozhodl, že deficit stáhnu co to jde. Můj plán spočíval v čokoládě, banánech a elektronické hudbě. Před obědem, jsem ujel skoro padesát kilometrů. Čokoláda dělá divy. Aby taky ne, je to kalorická bomba a i ten hořčík v ní je. Měl jsem v plánu pořídit si Grand Fondo odznáček na Stravě za sto kilometrů v jedné aktivitě, ale během pauzy, při obědvání mexického salátu z Lidlu mi hodinky nahárávání uložily. Buď bych musel ujet ještě stovku a dávat si na automatické ukládání pozor, nebo je odznáček ztracený.\
Projížděl jsem poměrně generickou oblastí. Tuhle pole, tuhle les, támhle vesnice. Pár jich bylo pohlednějších, jako třeba Wittenburg, ale nic co by mě nutilo stavět na déle než na pár fotek či spořádání pár kostiček čokolády. Nejvíc se mi líbilo množství větrných elektráren. Opravdu se mi líbí pohled na pole ve kterém se točí kopa fefrníků.\
V Perlebergu jsem se zastavil na kávu. Město samotné bylo trochu vylidněné, ale náměstíčko pohledné.

<a href="../images/2022_july/22_1.jpg" target="_blank"><img src="../images/thumbnails/2022_july/22_1.jpg"></a>

V první kavárně brali jen cash a holčina mi nepřišla sympatická. Cafe Deko, ke mně promluvilo víc. Paní co pekla dortíky sice neuměla anglicky, ale jediný zákazník co zrovna dopíjel svou kávu přispěchal na pomoc a přeložil co jsem potřeboval. Anglicky uměl protože pracoval v Británii a na dovolené byl v Austrálii. Jahodový dortík s plným hrnkem kávy byla záruka na další kilometry. Hodinky ale opět ukončili jízdu a tak byl odznáček ztracen v nenávratnu.\
U pití kávy jsem si uvědomil, že stříšku jsem sice sbalil, ale gumicuky zůstaly na stromech. Na cestě už jsem toho poztrácel dost. Doufám, že někdo ty věci najde a bude z nich mít užitek, byť u zámku bez klíčů to asi nevyjde.\
Poslední padesátka už nebyla v takovém tempu jako první dvě. Pro večeři jsem se zastavil v Havelbergu, hlavně kvůli tomu názvu. Havel je místní řeka, která se pár kilometrů za městem vlévá do Labe. Se Skyrem, salámem a dvěma houskami už jsem jen přejel za město, našel příhodné stromoví a rozbil spaní. I tentokrát mělo pršet, takže jsem opět postavil stříšku.

### 23.6. Německo je všude stejné.. a překvapivě velké

Jen lehce poprchávalo. Pomalu ale jistě jsem se sbalil a připravil na cestu. Nějak jsem ztrácel elán. Možná to bylo těmi 150 kilometry, ale spíš tím, že na cestě do Prahy nic zajímavého nebylo. Buďto bych musel zajet do Berlína, či do Magdeburgu. Obojí by mě ale stálo tak 120 kilometrů navíc a já už jsem cítil, že chci domů.\
Vyjel jsem se podívat na to jak je Labe v Německu široké a byl naprosto zklamán. Asi je v té oblasti hluboká, ale teda i v Kolíně vypadá impozantněji.\
Krajina kolem začínala vysychat. Řeky taky byly spíš meliorační koryta než meandrovité potůčky. Zdá se, že i v Německu není tráva zelenější.\
Cestou jsem potkal zajímavé dřevěné věže. Když jsem se obrátil na internet pro vysvětlení, dozvěděl jsem se, že se jedná o ranč u věží a spoustu informací o ježdění na koních. Proč ale ranč má věže se nikdo nerozepisoval.

<a href="../images/2022_july/23_1.jpg" target="_blank"><img src="../images/thumbnails/2022_july/23_1.jpg"></a>

Asi se nedá divit, že výrobce cyklotašek Ortlieb je z Německa. Cyklistů s taškami je na cyklostezskách požehnaně. Od děcek po starce.\
Pro večeři jsem se zastavil v Lidlu. Koupil jsem banány, čokoládu, housky, tuňáka a tvaroh. Tuňáka se dvěma houskami jsem spořádal před obchodem za telefonátu s mamkou.\
V poslední večerní etapě jsem chtěl zvládnout jeětě alepsoň čytřicet kilometrů. Bylo pěkně, terén byl relativně plochý, afalt tady dobrý. Chvilku mě sice mapy.cz táhly po panelce a jednou jsem skončil na polňačce, ale to druhé byla moje chyba. Nakonec před stmíváním zvládl jeden maraton. Ta vzdálenost nebyla náhodná. zastavil jsem kousek od pískovny, ve které jsem plánoval ranní koupel.

V noci jsem se na dlouhou expozici snažil vyfotit noční oblohu. Z malého displeje telefonu ale neblo patrné, jestli jsem byl úspěčný či nikoliv.

<a href="../images/2022_july/23_2.jpg" target="_blank"><img src="../images/thumbnails/2022_july/23_2.jpg"></a>

### 24.6. Podzim přišel brzy

Voda v pískovně byla krásně modrá. Ne tak průzračná jako v lomu v dánsku, ale lom a pískovna jsou dvě různé kategorie. Trochu mě rozesmutnil stav okolí vodní plochy. Lahváče a plasty ležely na každém rohu. Ostatně to psali i lidé na recenzích v mapách, které jsem v rychlosti zkouknul.\Voda v pískovně byla krásně modrá. Ne tak průzračná jako v lomu v dánsku, ale lom a pískovna jsou dvě různé kategorie. Trochu mě rozesmutnil stav okolí vodní plochy. Lahváče a plasty ležely na každém rohu. Ostatně to psali i lidé na recenzích v mapách, které jsem v rychlosti zkouknul.

<a href="../images/2022_july/24_1.jpg" target="_blank"><img src="../images/thumbnails/2022_july/24_1.jpg"></a>

Před cestou jsem si ještě dal pět sérií plank/kliky aby mi kluci v Karlíně neujeli i když pochybuju, že se to stane. Ivan u počítače milerád pojídá svojí čokoládu a prý se v kanclu sejdou tak jednou týdně.\
Z ničeho nic se přede mnou objevila velmi sympatická kavárna Kondrad. zřejmě je to chain pekáren/kaváren, ale tahle konkrétní mě oslovila zasazením do lesa a sezením venku. Servírka byla zrzavá a usměvavá a dokonce trochu uměla anglicky. Ke cappucinu jsem si dal mandlovo-vanilkový koláč. Na platebním terminálu běžel TeleCash. Profesní deformace mě to teď nutí vidět úplně všude.\
Necelé dva kilometry od kavárny jsem dostal defekt. Naštvalo mě to hned dvakrát, protože jsem po dopití kávy kolo přifouknul a přiblížit se doporučeným osmi barům mojí malou ruční pumpičkou není zrovna procházka růžovým sadem. Skoro jsem měl pocit, že to má nějakou souvislost, ale při kontrole vnitří strany pláště jsem našel obří kovový bodák, zodpovědný za mé neštěstí. Potěšilo mě, že projíždějící cyklista mi nabídl pomoc. Vřele jsem jí odmítl, neb už jsem měl skoro hotovo, ale je oravda že mi docházelo lepidlo a s tím bylo třeba něco dělat.

<a href="../images/2022_july/24_2.jpg" target="_blank"><img src="../images/thumbnails/2022_july/24_2.jpg"></a>

V Neděli ale mají v Německu všude zavřeno. Vůbec mi to nedošlo a to jsem to věděl. V Lidlu jsem si tak nemohl dát kafe, na které jsem konečně měl mince a co hůř, nemohl si tam koupit nic k jídlu. Ani v Aldi, Edece, Nettu, REWE, Normě, Kauflandu či Penny. Nechápu proč skoro všechny naše obchody jsou z Německa.\
Snědl jsem tak své zásoby, dolil vodu u hasičské stanice a vydal se směrem na Jih. Mým plánem bylo být další den na obědě v Drážďanech. Po cestě jsem se zastavil alespoň na Totálce, kde jsem i koupil k jídlu dvě obložené housky.\
Z nějakého důvodu mi přišlo, že kolo brzdí. S kolem ale nic nebylo. Pravděpodobně za to mohl hrubý asfalt, dokopec, protivítr a teplota přes 30°C. Šel jsem tedy do půl těla což mi pomohlo.\
Obilná pole kolem mě už byla sklizená. Slunečnice dozrávaly a kukuřici už to taky nebude trvat dlouho. Potkal jsem i jabloň, ze které už padala jablka a břízy se žlutými listy. Před čtrnácti dny to teprve vypadalo, že léto začíná a najednou jsem cítil jak mi na záda dýchá podzim. Skandinávie mi začímala chybět.\

<a href="../images/2022_july/24_3.jpg" target="_blank"><img src="../images/thumbnails/2022_july/24_3.jpg"></a>

Zahloubán do úvah o rychlosti plynutí času se den kolem mě proměnil ve večer. Dojel jsem tedy k další pumpě, tentokrát k Aralce a pořídil plechovku fazolí, klobásu, dvě rozpečené housky a nealko pšenku. Na lavičce ve městě Grosheim jsem to do sebe všechno naházel a na mapě našel les kousek za městem, který se stal mým nocležištěm.

### 25.6. 30°C Bylo vlastně v pohodě

Už od rána bylo hic. A navíc foukalo přímo proti mě. Pocit toho že proti mě proudí horká voda mi v jízdě moc nepomáhal. Prvních deset kilometrů vedlo k Lidlu, dalších dvacet k ikee. Když jsem přijížděl ke Švédskému obchodu, teploměry hlásaly 35°C. Eva s Petrem a Robinem tou dobou už přijížděli do Chorvatska a měli tam chladněji. Svět se zbláznil jak zpívá Shizzle.\
