[<< Květen](2024_may.md)

- [1.6. Změnit se budu muset já](#16-změnit-se-budu-muset-já)
- [2.6. Plánovat vodu](#26-plánovat-vodu)
- [3.6. Konec provizoria](#36-konec-provizoria)
- [4.6. Už tradičně do banky](#46-už-tradičně-do-banky)
- [5.6. Hipstři v kině](#56-hipstři-v-kině)
- [6.6. Lodě objednány](#66-lodě-objednány)
- [7.6. Moudré i nemoudré volby](#76-moudré-i-nemoudré-volby)
- [8.6. Podyjím](#86-podyjím)
- [9.6. Půl na půl](#96-půl-na-půl)
- [10.6. Oprava lehčí než jsem čekal](#106-oprava-lehčí-než-jsem-čekal)
- [11.6. Slova a dary od kluka z rybníkova ženám z kraje krásných Hor](#116-slova-a-dary-od-kluka-z-rybníkova-ženám-z-kraje-krásných-hor)
- [12.6. Voda schválená vedením](#126-voda-schválená-vedením)
- [13.6. Konec brouzdání zdarma?](#136-konec-brouzdání-zdarma)
- [14.6. Čtyřnásobná oslava](#146-čtyřnásobná-oslava)
- [15.6. Za možným háčkem](#156-za-možným-háčkem)
- [16.6. Vilda chrchlá](#166-vilda-chrchlá)
- [17.6. Bez zubu do Vykáně a ještě dál](#176-bez-zubu-do-vykáně-a-ještě-dál)
- [18.6. Pořád úplně v píči](#186-pořád-úplně-v-píči)
- [19.6. Biopředpověď na trojce](#196-biopředpověď-na-trojce)
- [20.6. Opět do noci](#206-opět-do-noci)
- [21.6. Zánět?](#216-zánět)
- [22.6. Vzlet s Veronikou](#226-vzlet-s-veronikou)
- [23.6. Dát, ne brát](#236-dát-ne-brát)
- [24.6. Po kofeinu neklidný](#246-po-kofeinu-neklidný)
- [25.6. Martin to bude mít těžký](#256-martin-to-bude-mít-těžký)
- [26.6. Klasikou k depresi](#266-klasikou-k-depresi)
- [27.6. Level 1 nebude jen tak](#276-level-1-nebude-jen-tak)
- [28.6. Doma kvůli plynařům](#286-doma-kvůli-plynařům)
- [29.6. Štěrk došel](#296-štěrk-došel)
- [30.6. Má se dobře a já to zvládnu taky](#306-má-se-dobře-a-já-to-zvládnu-taky)

### 1.6. Změnit se budu muset já

Proč jí pořád miluju?\
Nedává to smysl. Nestojím jí ani za blbý přání. Nevím kde bydlí. Neviděl jsem jí přes 4 měsíce. Nenapsali jsme si 5 týdnů. A stejně se budím po ránu s tím, že mi chybí, tak jako mi nikdo nikdy nechyběl.\
Je to lepší. Nutím se soustředit na to lepší. Ale pořád jí miluju, o tom není pochyb.\
Před devátou mi jel vlak. V lidlu jsem si koupil snídani a popoběhl na peron. Cestou jsem psal a uteklo to jako voda. Na nádraží měli kavárnu, kterou jsem nikdy předtím neviděl. Vypadala sympaticky a paní mi zvládla udělat decaf flatwhite. Desítka, kterou jsem málem vyignoroval kvůli knížkám za 10 korun, mě dovezla k bazénu a odtud to už byl kousíček. Autobus sem cenil, neb pršelo.

![image](1_1.jpg)

Den s mamkou to byl moc milej. Připravila mi pohoštění z vína, sýru a oliv. Dala si záležet. Sice ignorovala, že nepiju, ale dal jsem si sní dvě sklenky. Víno to bylo bílé a mělo bio známku. A chutnalo moc dobře.

![image](1_2.jpg)

Povídali jsme si o tom, jak jsem se rodil. Prý jsem měl tři a půl kila přesně a 52 cm. Ideální dítě. Taky jsem nekřičel a byl celkově moc hodný.\
A pak jsme se bavili o Mišce. Snažil jsem se mamce vysvětlit, že to proč tak často brečím je, že nechápu proč se se mnou Miška rozešla. A světe div se. Ve skutečnosti ve mě díky té diskusi, vykrystalizovaly poznání. Dost z toho jsem podvědomě věděl.Ale začínalo to nabírat formu.\
Miška se se mnou nerozešla kvůli něčemu co jsem dělal. Rozešla se se mnou kvůli tomu, co jsem nedělal. Neposkytoval jsem jí oporu. To zní strašně obecně. Ale začínal jsem to vidět. Nedělal jsem žádná pevná rozhodnutí. A vždycky jsem svolil k tomu, co si přála. Neměla tu jistotu, že když věci půjdou do hajzlu, dokážu je zachránit. A je to tak. To neumím. **Zodpovědnosti se bojím.** Adrien ne. Miška se do něj zamilovala, protože on se zodpovědnosti nebál.\
Jak se ale stát zodpovědným. Samo se to asi nestane. Ale Marťa asi měla pravdu v tom, že se jí budu muset naučit nějakým závazkem. Pes, auto, dům. Těžko říct. Trochu jsem se nadchl pro auto. Bizár. Cyklofašista Adam přemýšlí o autě. O dodávce. Na ježdění po městě jsem auto opravdu nepotřeboval. Ale na výlety? Na to abych mohl kamarády někam odvézt? To by šlo ne?\
Bylo mi třicet. Bylo třeba se změnit. Ne protože si to společnost přála. Ale protože jsem si to přál já. Ne abych Mišku dostal zpátky. Ale abych tu další holku neztratil, kvůli stejný věci.\
Vím že váhám, když jde do tuhýho. A nechávám rozhodovat ostatní. To chci změnit. Chci si říct, co by udělal někdo, ke komu vzhlížím a udělat to. A to může být Ivan, Miška nebo Jarda.\
Miška je zodpovědná. Ohromně. To nic nemění na tom, že nechce být zodpovědná pořád. Nikdo by asi neměl být.\
Pár dní zpátky jsem si řekl, že pozvu [holčinu](../2024_may/#235-franze-na-léčení) z Dekáče ven. Když jsem se poprvé [odhodlal](../2024_may/#295-odhodlán-to-zkusit) tam dojít, nebyla tam. PID jízdenka mi platila až někdy do devíti. Vystoupil jsem v Libni a došel do obchodu. Opět tam nebyla. Psychicky jsem se připravil na to, že to odmítnutí bude bolet až tam budu potřetí. Koupil jsem si aspoň ponožky, protože ráno jsem objevil, že většina mých kotníkových už dodělala.\
Večer jsem se začínal zabývat Poddyjím. Rozhodl jsem se, že ten národní park přejdu pěšky a koupil si jízdenku do Znojma abych se z toho náhodou nechtěl vyvlíknout.

### 2.6. Plánovat vodu

Napsal jsem si draft dopisu pro paní Kantovou. Rozhodl jsem se, že jí pošlu poštou doubleshot decaf.\
Venku celý den chcalo. Kromě malé chvíle dopoledne, kdy jsem vynesl třízený odpad a nakoupil jídlo na vaření oběda a večeře.\
Koukl jsem se na film Deux Ex Machina. Bylo to hezký, ale poněkud plytký. Vypral jsem Merelly šestky, nastavil jsem si upomínky na zalévání kytek a praní povlečení.
Dobrovolničit ve skautu?
Venku přestalo pršet. Vyrazil jsem tak pěšky do bazénu a uplaval svůj obvyklý kilometr. Na cestě zpátky jsem se mě něco lákalo k Vyšehradu. Prošel jsem cestou kolem studánky, kde jsem ještě nikdy nebyl a nahoře téměř u magistrály mě západ slunka mě zlákal opravdu na Vyšehrad dojít. Možná skoro doběhnut. Tak nějak jsem uvnitř cítil, že tam Mišku potkám. Bylo to naše místo. Výhled na tenhle konkrétní západ slunka byl úplně její věc.\
Ale nebyla tam. Asi dobře. Těžko říct. Představa, že jí tam potkám s někým jiným mě hodně zabolela. Ale stane se to. Dřív nebo později. Bylo třeba se na to připravit.\
Na rekole jsem sjel dom a povečeřel salát s tofu.

### 3.6. Konec provizoria

Ráno jsem nějak nestihl jít do bazénu. V práci nás čekal přesun věcí do vymalované místnosti. Těšil jsem se na to. Konec provizoria v zaprášeném skladu. Ivan přidělal záda racku na zeď. Jirka si postavil provizorní stůl v rohu a během dne jsme ho 2x přestěhovali. Já jsem postavil stoly, fochy, očistil a naplnil skříně a regály. Začínalo to vypadat dobře.\
V Deli měli květák s kaší a tatarkou. Za jednotnou cenu 173 korun. Ostatní se tam ale vydali bez váhání. Rozhodl jsem se, že si dám něco z bufetu. Ale 46 kč za 100g bylo fakt dost. Navíc skoro všechno bylo maso. 36 kč za 100g v salátové sekci byla lepší volba. Dršťková z hlívy a k tomu salát za 119 docela šlo.\
Po obědě byl výpadek v Kuopiu. Jirka s Vláďou se tomu začali věnovat. Vyřešilo se to nějak samo. Nejspíš to bylo DNA. Vláďa jim nakonec napsal. Ale jejich řešení znamenalo, že jsem ve výsledku na stěhování zbyl jen já a Ivan.\
Ale stačilo to. Z nových prostorů jsem měl fakt radost. Kdybych si to nevymaloval sám, asi by mě to tolik netankovalo. Ale měli jsme okno. Měli jsme bílý stěny. Měli jsme skříně a fochy. A sezení do U. Fakt bomba.

![image](3_1.jpg)

Před odchodem jsem si na stůl postavil kytku. Ještě před námi bylo dost věcí, které bylo třeba udělat. Ale bylo to dobrý.

![image](3_2.jpg)

Vzal jsem to přes banku. Objevil jsem, že jsem ve špatné budově. V ČSOB pojišťovně. Paní mě tam skoro držela, ale mě zvonila hrana. Ve stavební měli jen do šesti.\
ve správné jsem se dozvěděl, že přenést stavebko nejde. Že musím do České, zrušit to svoje a založit nový.\
Cestou z banky jsem se opět stavěl v Alze. Chtěl jsem tam 2 věci. Přišly mi červené večerní brýle a doubleshot tam prodával kávu. Jednu pro mě a jednu jako dárek.\
Všechno jsem pořídil, zaplatil, zaplakal nad cenou a vyrazil na Olšanku. Až v šatně jsem objevil, že plavky zůstaly doma. Co už.\
Psal jsem si s Evou o tom, že mi došlo, proč mě Miška opustila.
Omluvil jsem se Editě, že jsem jí tak trochu ignoroval a domluvili jsme se, že spolu půjdeme na salsu.

### 4.6. Už tradičně do banky

Nějak jsem nestíhal nic. Naštěstí jsem nic moc stíhat nemusel. Chtěl jsem dojít do banky. Protože jsem trochu ponocoval, probudil jsem se po sedmé a stejně jsem neměl naspáno ani 7 hodin.\
Do Český jsem dojel na Vinohradskou. Byli trochu zmatení, ale paní v patře byla schopná a zrušila nové s staré stavebko zdarma a řekla, že peníze mi přijdou na účet u ČSOB.\
V práci jsem vytiskl Vojtovi krabičku na hodiny.

![image](4_1.jpg)


### 5.6. Hipstři v kině

Možná jsem šel spát moc brzy? Možná jedl moc pozdě? Těžko říct. Výsledek byl takový, že jsem se budil. Hodně. A vzbudil jsem se trochu mrtvý.\
Ranní kilometr tak byl náročný. Kraul jsem prokládal prsy a znakem. V téměř prázdném bazénu.\
V práci jsem neměl skoro co dělat. Napadlo mě ale, že s baterií se musí pohnout. Dal jsem se proto do stavby emulátoru. Což byl fbbh flex osazený deseti odpory a spoustou kabelů. Protože to by dodělalo při přesunu asi tak po deseti vteřinách, zapracoval jsem na tištěném držáku na sololitové desce.\
Na oběd jsme jeli do jídelny označené červeným nápisem *JIDELNA*. Promotali jsme se tajemnou budovou a našli, že jídelna je do odvolání zavřená. Ivan naštěstí cestou zehlédl nápis Pho a tak jsme vyrazili do nové Vietnamky. Byla levnější a lepší, než ta na Freyově. A vlastně asi byla blíž. A chodili tam lidi. Padthai tam chutnal skoro jako v Karlíně. Ale pořád ne tak dobře.\
V pět jsem šel zařídit stavebko. Bylo to rychlý. Pán byl takovej bez emoční, ale sjednat smlouvu asi moc emocí nevyžaduje.\
Zastavil jsem se pro něco k snědku Lidlu a dál mě čkala mě cesta do kina. V poledne totiž zněly sirény. V parku jsem si dal pár shybů a dipů na cvičítkách a vyrazil do kina a psát deník, než přijde Marťa. Měli jsme být jediní. Ondra s Rébou byli na divadle a Vilda dostal zákaz přijít, protože prý vždycky remcá.\
U sousedního stolku seděla nehezká vysoká blondýna. Přišla za ní ale hezká drobná holka a oslovila jí *Zdravíčko*. To mě zaujalo. Taky měla tričko s Havlem a vypadala vesele. Velká holka ale dopila drink a pak spolu odešly pryč.\
Marťa přišla z galanterie a ukazovala mi knoflíčky a pak fotky z výletu do Itálie a z šití.\
Po asi hodině se ty dvě holky vrátili. Bavili jsme s Marťou o randění. Prý je fajn, že přemýšlím o dalších holkách. Před kinem jsme stihli maté a nepivo. Hrál jsem si s myšlenkou pozvat drobnou holku na kafe. Ale zas někam zmizela. Trochu jsem jí očima hledal i v sále, ale byla kdo ví kde.\
Z filmu jsem byl rozpačitý. Byl patřičně bizární. Pro děti a spíš pro dospělé, aby si vzpoměli, jaké je to být dítě. Ale takovým divným způsobem. Martě se to líbilo víc než mě.\
Doprovodil jsem jí na tramvaj. Pak dojel na Orionku, kde jí tramvaj vyhodila a spolu jsme Žitomírskou sešli k nám do Vršek. V kole zas začalo praskat. Neměl jsem z toho radost.

### 6.6. Lodě objednány

Probudil jsem se nervózní. Nějak jsem se toho pocitu nemohl zbavit. Taky bylo docela pozdě a tak jsem nešel plavat.\
V práci jsem zavolal pánovi přes lodě. Nevzal to. Ale po asi půl hodině mi zavolal, že je na výletě se svými dětmi, ať vyplním rezervační formulář. To jsem udělal a jeden z malých kamenů mi spadl ze srdce. Malý krůček pro lidstvo ale.. vlastně taky malý krůček vstříc vyšší zodpovědnosti.

### 7.6. Moudré i nemoudré volby

Za minutu šest. Vzbuzen bez budíku po osmi hodinách kvalitního spánku. Což v žádném případě neznamenalo, že den půjde jako na drátku. Právě naopak. Nebyl jsem sbalený a zabralo mi to docela dost času. Plán byl jet městskou, volit někde ve Vysočanech, vyzvednout si po práci ve 4camping vařič a bombu a pak sje tna Florenc tramvají nebo vlakem na Masaryčku a dojít to na autobusák.\
Plán by to byl dobrej, kdyby městská po ránu nebyla nějaká zasekaná a já na Palmovce nezkejsnul dvacet minut. A kdybych si s sebou vzal občanku, jejíž absence jsem si až někdy na Sokolovské. S sebou jsem měl krosnu, ale kartičky zůstaly v lištičce. V práci jsem byl po deváté a bylo jasné, že se budu muset vracet abych stihl volit.\
Skoro jsem i přemýšlel, že volit nepůjdu, ale zamítnul jsem to. Bylo třeba přehlasovat extrémisty a populisty. Vlastně jsem neměl ani karimatku. Jet domů bylo nevyhnutelný.\
V práci jsem se věnoval baterii. Generoval jsem si grafy zahřívání a psal si na to testy. Až tak moc jsem toho neudělal, ale bylo to poučný.\
Abych stihl napravit své pochybení, vyrazil jsem z Vysočan lehce po třetí. 4camping to naštěstí stihl. Nevím co bych bez vařiče dělal. Měl jsem s sebou těstoviny a ovesné kaše. S koupí vařiče jsem cítil, že má zodpovědnost maličko narostla. Až příště přijde výlet s nějakou potenciální dívčinou, nebudu závislý na tom jestli má nebo nemá vařič. Zasmál jsem se tomu, že jak Marťa, tak Miška měly VAR2. Já si ale pořídil WARG Speeder. Měl jiskru, líp se skládal a neměl tu stupidní hranku, jako vařiče z Decathlonu.\
Malý motorový vláček mě vzal na Masaryčku. Zpožděný vlak do Vršovic. Dobalil jsem, co bylo třeba, vzal si kartičky a vyrazil do školy. Názvy recesistických stran byl fakt extrém. Reálně mi ale došlo, že pokud si u nás někdo může založit stranu *Ano lepší EU s mimozemšťany*, obléct se do zeleného obleku a jít do veřejnoprávní televize, žijeme v opravdu svobodném státu. A za to si tohle udržet to hodit pirátům opravdu stálo. Váhal jsem i nad Zelenými, ale cítil jsem, že to nedají. Že to sice jsou srdcaři, ale nedělají to tak dobře, jak by měli.\
Šestkou a Céčkem, jsem dojel na Florenc. Prošel místem, kde jsem objal Mišku po návratu ze Zélandu. A došel na zastávku, kde jsem se s Miškou loučil před odjezdem do Amsterdamu. Řekl jsem si, že bych si na tyhle věci neměl vzpomínat a že bych měl vytvořit vzpomínky nové. S nějakou novou holkou. S tou s Havlem na tričku třeba.\
Flix měl zpoždění. Celkově jsem tak na nádraží strávil hodinu a půl. O to déle jsem teoreticky mohl pracovat. Ale do budoucna nevidíš.\
Napadla mě zvláštní věc. Možná mi nechyběla Miška. Možná mi chybělo být s někým. Těžko ale říct. Niki mi nikdy takhle nechyběla. Pravda byla asi někde napůl. Chybělo mi obojí. Ona konkrétně i ona obecně.\
Milá slečna za mnou v autobuse mi půjčila nabíječku. Kindle byl totiž úplně mrtvej, mobil tak na půl a Flix neměl USB, jen zásuvky. Měla jen QuickCharge, takže se má PowerDelivery zařízení nabíjela pomalu, ale vytáhlo mi to trn z paty. Musím si pořídit PD brick na cesty. A lepší power banku. Tahle už víc topila než nabíjela. Taky jí bylo 6 let. [Skoro přesně](../2018_june/#286-čtvrtek---naposledy-stopem-po-taiwanu).\
Do Znojma to byla pohledná cesta. Zlatá hodinka kreslila českou krajinu zelenou po deštích a já jsem očima hltal její krásy. Zpoždění ale způsobilo, že jsem vystupoval až po setmění. Přede mnou byly ještě téměř 4 kilometry chůze na Kraví horu, kde měl být přístřešek.\
Znojmo se mi líbilo. Rozhodně jsem se tam chtěl vrátit. Výled z vinice stál za to i když byla noc. Sestup dolů k řece byl náročný

![image](7_1.jpg)

Výšlap nahoru ještě náročnější. Něměl jsem čelovku. Byla někde na Kolbence. Nahoře jsem skoro vzdával naději na přespání v přístřešku a vyhlížel dva stromy na natažení sítě a stříšky. Ale hecl jsem to a došel k ubytování jenom pro mě. I tak jsem se rozhodl pro houpací síť. Natáhl jí, vyčistil zuby a šel spát.

### 8.6. Podyjím

Spacák mám skvělej. Zima mi nebyla, ale budily mě zvuky. Když jsem se vzbudil kolem lehce před šestou, cítil jsem, že to je čas, kdy se vyhrabat z hamaky a uvařit si +kaši. Návod říkal jeden sáček na 150 mililitrů. V ešusu bylo mililitrů 300. Dal jsem sáčky dva a přejedl se.

![image](8_1.jpg)

V sedm jsem vyržel. Vypadalo to, že v Podyjí skoro nikdo není. To my vyhovovalo. Vydal jsem se po črvené, které mě naneštěstí vedla trochu pryč z parku do vesnice za +Znojmem, ale za vesnicí mě zelená vzalala zpátky do přírody. Vystoupal jsem na první výhled a trochu zklamaný spatřil, že voda byla barvy Café Au Lait. Jinak to tam ale bylo moc pěkný.\
Do uší mi hrál Cloud Cult a já pokračoval po vrcholové cestě s výhledem do údolí. Při klesání k řece jsem si vzpomněl na jeseníky a rozbrečel se. Chvíli se mě to drželo, ale neutápěl jsem se v tom. Měl jsem co na práci. Dával jsem jednu nohu před druhou a opakoval.\
Po chvíli jsem došel ke zbořenému mlýnu. Bylo to hezké místo na přespání. Šum vody by člověka hezky ukolébal a v ruinách byl postavený přístřešek.\
Docházela mi voda. Ke studánce to bylo po břehu asi pět kilometrů. Byla u zavěšeného mostu, kolem kterého proudilo víc lidí, než jsem za celé ráno potkal. Vedla tudy totiž cyklostezka k vinici, kde lidé nasávali. Vodu jsem musel filtrovat. Psali, že má v sobě bakterie. Na to, že nemám moc rád věci, svůj filtr miluju.\
Z mostu vypadala Dyje jako Amazonka. 

![image](8_2.jpg)

Na opačném břehu jsem opět začal stoupat. A to dost. Tak, že cyklisté to vzdávali. Jednomu rakušákovi spadl z elektrokola řetěž a síla motoru mu ho namotala na kliku. Když jsem mu pomohl řetěz sundat, objevil jsem, že mu to nějak ulomilo talíř s osy. Dojel. S tím jsem mu nebyl s to pomoci.

![image](8_3.jpg)

Na vrcholu jsem někde nezvládl odbočit a najednou šel po rovné, téměř nekonečné cyklostezce. Když konečně skončila, byl čas oběda. V přístřešku jsem si uvařil těstoviny, objevil, že víčko z petka po chvíli varu měkne a když jsem konzumoval svou krmi, přišla skupina lidí s dětmi. Vedl je expert na plazi Broněk. Dával dětem korále, když objevili nějakého lesního tvora a správně ho pojmenovali. Prý to byla skupina lidí co se znali z vysoké a pár dalších kamarádů co se na ně časem nabalili. Říkala mi to mamka jedné holčičky, který mi dala Skittles. Mamka totiž přišla za mnou do přístřešku kojit. Trochu jsem nevěděl, jestli je legit tam zůstat, ale když si se mnou začala povídat, prostě jsem se jí díval do očí, ne na prsa a bylo to v poho. Byla tam s nimi hezká holka v ručně dělaných barefoot sandálech. Vypadala fajn. Pila Radka, jedla salám a nejspíš pálila za Broňou.\
Po načerpání sil jsme se rozloučili a pokračovali opačnými směry. Ten můj mě vedl od Dyje pryč. Vlastně zas z Parku pryč a pak po jeho kraji. I tak to tam bylo pěkný. Hezkej les téměř bez lidí a bez chatiček, který by to tam kazili. Dál stezka vedla vesničkou. Vlajka na návsi dávala vědět, že volby do Unie pokračují. Čumě na vlajku jsem přehlédl svou odbočku a musel se vracet. Naštěstí asi jen 300 metrů.\
Vzpomněl jsem si na Theresu Odvážnou a napsal jí jak se má. Odpověď jsem očekával do několika měsíců.\
V Čížkovicích sídlili správci parku. V bývalé vojenské budově s řopíkem v přízemí.  Zas mi došla voda, proto jsem v Čížkově byl. Naštěstí tam byla restaurace s kohoutem s pitnou vodou pro kolemjdoucí. Svých plánovaných dvacet už jsem dávno přestřelil, ale kde spát jsem ještě úplně nepromyslel. Blížil jsem se okruhu kolem hory s vyhlídkou na Hardegg. Odbočku na vyhlídku jsem minul. Už jsem začínal být hotovej. Po návratu a výšlapu do kopce jsem si ale řekl, že to za to stálo. Taky jsem se rozhodl, že dál už nepůjdu.

![image](8_4.jpg)

Sedl jsem si tam na lavičku, koukal na hrad a poslouchal a pozoroval turisty co přišli obdivovat výhled taky. Povětšinou z auta zaparkovaného 200 metrů pod zpátky po cestě. Obzvlášť sympatičtí mi ale přišel pán a paní co mluvili hantecem a oslovovali se babko a dědku. Bylo vidět, že se i po dlouhých letech mají upřímně rádi.\
Připravil jsem si večeři. Čočkové těstoviny s bazalkovým pestem, sušenými rajčaty a sýrem. Bylo to boží. Vždycky je. Je to moje cestovní jídlo a jsem schopnej ho jíst několikrát za sebou a pořád si ho užívat.\
Hodinky mě informovaly, že jsem ve stresu. A zřejmě jsem byl. Rozhodně tom fyzickém. Přes den bylo horko, sice jsem dost pil, ale taky jsem dost chodil. Třicet kilometrů s krosnou není žádná brnkačka. Divný ale bylo, že jsem měl jen 27700 kroků. Nejspíš hodinky mátly fofrhole. Lehl jsem si na lavičku a dýchal.\
A přemýšlel. Chyběla mi Míša. Jenže nejspíš víc než ona mi prostě chyběl někdo s kým to sdílet. Na tak hluboký úrovni, jako jsme sdíleli cestu spolu. Prostě mi chybělo být s někým, koho bych miloval. Takže bylo třeba najít někoho koho bych miloval. A neposrat to. Nelehkej úkol. Ale ne nemožnej. Na rozdíl od nějakýho vracení se k Mišce. Miška mě přestala milovat a to nezměníš.\
Rozhodl jsem se, že pošlu ten dopis, ale nebudu od něj mít žádná očekávání než že přinese paní Kantové, mladší i starší, úsměv na tvář.\
Někteří lidé nejsou limitovaní svou hlavou jako já. Pán s Gravelem za 85 hadrů, který přijel s kolem až do altánu na vyhlídce prý měl za sebou 200 kilometrů a plánoval dojet v noci do Brna. Miška mi při našem rozchodu řekla, že můžu mít cokoliv co chci. Pán tomu věřil. Miška tomu taky věří. Asi se taky musím naučit tomu věřit. Jenže já jsem vyrostl s mindsetem, že některý věci si nezasloužím. Proč? To přesně nevím. Dostkrát jsem měl pocit, že si nezasloužím být s tak skvělou osobou jako byla ona. Asi to taky ovlivnilo moje chování. Jak se toho zbavit, ale nestat se namyšleným čůrákem. Ondra v sobě tohle má. A trochu namyšlenej kokot je. Nemyslím to nijak zle, ale je to tak. Nevím jestli chci být jako on. Spíš ne. Ale dává mu to výhody. Peníze, holku co ho zbožňuje a tak. Jenže já vlastně nechci holku co mě zbožňuje. Chci holku co by mě viděla jako sobě rovného.\
Spát na vyhlídce v budoucnu nebudu nikomu doporučovat. Obzvlášť v přístřešku bez stěn po tom co Siri řekne, že o půlnoci může přijít přeháňka. Před kapkami jsem se sice schoval ve vysoko zavěšené hamace, ale vítr byl tak silný, že mě z ní stejně málem vyklopil. Věci jsem měl pod sebou obalené pláštěnkou a nakonec nějak dokázal usnout.

### 9.6. Půl na půl

Ve 4 jsem se vzbudil a šel se vyčůrat. Déšť byl pryč. Vítr taky. Sbalil jsem hamaku a pokračoval ve spaní na karimatce na lavičce. Ráno se mým hodinkám noc moc nepozdávala. Daly mi 50/100 a informovaly mě o tom, že přes den budu unavený. Do přípravy snídaně jsem se pustil opět v šest a během přípravy tentokrát jednoho sáčku kaše mi ze srázu spadly brýle. Naštěstí se pro ně dalo dojít bez ohrožení života.\
Překvapivě mě nebolely nohy. Sestup k hraničnímu mostu mi zabral sotva pár minut. I výšlap po hezké lesní pěšině byl v pohodě. V přístřešku na začátku okruhu spali turisté. Na stolku měli prázdnou láhev Jegra. Holka, která se zrovna probouzela vypadala sexy i ve své očividné kocovině.\
Na louce byli otravní komáři. Zbavil jsem se jich až po chvíli chůze lesem. U další studánky jsem měl opět radost ze svého filtru. Má vydržet celý život, když se o něj budu starat. Několikrát už mi hodně usnadnil život a pomáhal i Mišce a jejím kamarádům na Zélandu.

![image](9_1.jpg)

Přibližoval jsem se Vranému a to nebylo ani jedenáct. Na okraji národního parku jsem si dal koupel v Dyji, byla průzračně čistá. To že jsem byl nahej a z protějšího břehu na mě bylo vidět mi bylo úplně ukradený. Vlastně se nemám za co stydět. V posledních letech jsem si začal svýho těla vážit.

![image](9_2.jpg)

Ani nevím jak se to stalo, ale v jednu chvíli mě napadl výborný dárek pro Mišku k třicetinám. Ne že bych potřeboval, aby mě napadaly takový věci, ale přišlo to samo a já věděl, že by to milovala. Ručně udělaná dřevěná houpačka s vypáleným věnováním. Zpětně vzato, Jiří Vrba přesně tohle udělal pro nějakou holku, která ho nechtěla. Byl a nebyl to fakt skvělej nápad.

![image](9_3.jpg)

V parčíku s výhledem na věž jsem si udělal oběd. Nemělo smysl vozit jídlo zpátky. Taky jsem si uvědomoval, že jsem vyjel bez jakékoliv hotovosti. Vybral jsem, rozbil na menší koupí nealko staráče a sotva ho dopil nastoupil do autobusu směr Znojmo. Tam jsem se procházel po výhledech, poslouchal podcast a jak hodinky předpověděly, byl jsem unavený. Natáhl jsem se na lavičce a poslouchal o paní co se věnuje neurovědě a udržování mozku v kondici. Sečteno a podtrženo, je třeba se hýbat. Hodně. A učit se nový věci.

![image](9_4.jpg)

Zatoužil jsem po decafu. Znojmo na něj ale nebylo připravené. Na dobrou kávu ale jo. V kavárně/pekárně půlnapůl, si s kafem opravdu vyhráli. Pěčivo taky vypadalo božsky a pizza ještě líp. Hodnocení na Google bylo 4.9 *. Seděl jsem tam v průjezdu a váhal zda si ten kofein přece jen nedat. Moje myšlenky se opět stočily k Mišce. nejspíš kvůli párům mladých lidí co si šli dát kávu a dobroty. Šli si užít života. Miška by si taky šla užívat života. Hlas v mý hlavě křičel, že chci Mišku zpátky. Hádat se s vlastní hlavou je těžký. Líbilo by se jí tam. To kafe jsem si dal. V60 na led. A bylo to strašně dobrý. U jeho pití jsem si telefonoval s mámou. A byl jsem tam dlouho. Vlastně jsem si nevšiml, že zavřeli. Nevyhodili mě totiž, a když jsem jim vracel nádobí, byli moc milí.

![image](9_5.jpg)

V šest jsem vyrazil skrz Znojmo na nádraží. V bille jsem si ještě koupil sváču, na zastávce prohodil pár slov s pěknou tak čtyřicetiletou paní a pak nastoupil do Flixu.
Paní seděla ve stejné řadě jako já, ale za pánem co si vezl v domoviny vajíčka do Prahy. Paní se na mě párkrát usmála. Vlatně to byla prvotřídní puma. Měl jsem s tím něco udělat, ale v Praze zmizela jak pára nad hrncem. Chtěl jsem jí pozvat na lekce salsy, ale byla ta tam.\
A tak jsem s krosnou na zádech vyrazil pěšky dom. Protože jsem toho nachodil málo asi.

### 10.6. Oprava lehčí než jsem čekal

V práci jsem se věnoval baterii. Do databáze jsem zanesl její sestavu, abych měl v budoucnu méně práce.
Po práci jsem vyřešil praskání v kole. Byl to šutr pod sedlovou trubkou. Musel se tam dostat dírou pro blatník. Occamova Břitva. Bez praskacího zvuku byla jízda do bazénu na Olšanku o tolik radostnější. Nebo spíš bezstarostnější.\
Po plavání jsem v hokynářství na Olšance koupil dopisní papír. Vybíral jsem ho dlouho. ale nakonec jsem byl spoko. Byly k němu i obálky a měl na sobě podzimní listí.
Doma jsem chtěl uklízet. A prát. A vyčistit krosnu. Prát jsem dal a i tu krosnu jsem ve sprše nějak očistil. Ale udělal jsem u toho ještě víc bordelu a večer už se necítil na jeho minimalizaci. Řekl jsem si, že zítra je taky den.

### 11.6. Slova a dary od kluka z rybníkova ženám z kraje krásných Hor

Dopo jsem věnoval psaní dopisů. Taky jsem se zaregistroval do zásilkovny, balíkovny a pošty a nakonec zvolil poštu. Jestli to byla moudrá volba to nevím. Ale u balíkovny i zásilkovny hrozilo, že pokud paní Kantovou nezastihnou doma, odvezou balíček někam do háje a bude pro něj muset jet velkou dálku.\
Na mé tinder hledání háčka mi odepsala Pavlína. Působila fajn.\
Po práci jsem jel plavat na Olšanku a naproti pomalu mizícímu mordoru mi došlo, že tam je velká pošta, takže jsem z tama poslal balík s kávou, zásuvkou do švajcu a dvěma dopisy. Bylo chytrý to udělat. Asi ne. Ale co naděláš.

### 12.6. Voda schválená vedením

objednávání pizzy\
nepřidal jsem se\
na poradě o zámcích, tendrech a vodě\
ludvík nám dal budget a dva volné dny\
opět plavat na olšanku, tentokrát hodně plno ale nakonec dráha skoro jen pro mě

![image](12_1.jpg)

díl seriálu, psát si s veronikou a do postele

### 13.6. Konec brouzdání zdarma?

Pomalu se mi dařilo stáhnout ztrátu a tentokrát jsem vstal dost brzy na to, abych stihl ráno plavat. Do dvanácti set se mi nechtělo, ale kilometr jsem zvládl za 1:54.\
Cestou mě na Želvě překvapila nová cykloobousměrka. Vlastně mi vzala radost z toho, že jsem tam vždy jezdil v protisměru.

![image](13_1.jpg)

S Vláďou jsme zašli na Halloumi Burger.

![image](13_2.jpg)

Sedli jsme si ven, ale během jídla přišla přeháňka. A to značná. Radar říkal, že za půl hodiny to přejde. Nechal jsem Vláďu rozhodnout a tak jsme zmokli na žmach. Ještě, že v práci mám asi tak polovinu všeho svého oblečení, protože věci z Lahti jsem nikdy nepřevezl nazpátek.\
Když jsem se vrátil domů, na UPC wifi nešel internet. Byl jsem zvědavý, jestli je to konec internetu zdarma, nebo zda se to podá. Do konce dne nepodalo. 

### 14.6. Čtyřnásobná oslava

Pomalu jsem se zas blížil svému plánu chodit spát v 10, vstávat v 6 a ráno plavat. Stihl jsem kilometr v bazénu a v práci si vylepšoval testy erp třídy. A tím hodně prudil Jirku, protože pořád něco nefungovalo.\
S Vláďou jsem nešel na oběd. Bylo třeba dojíst zeleninu z lednice. Spolu jsme ale po práci jeli na kole. Vedl jeho zadní trasou a bylo to vlastně pěkný. Pomalý, ale na hezký dny je to dobrá trasa. Jen nevede ke mně. Ale do centra dobrý. A na Letnou, kam jsem mířil taky. V Bille jsem pořídil pizza šneky, rajčátka a 3 nepiva.\
Marťu s Vildou jsem našel 

![image](14_1.jpg)


### 15.6. Za možným háčkem

Za posledních 14 dní se toho stalo dost. Zapsáno bylo málo. Věnoval jsem tomu téměř celé dopoledne. A stejně toho zbyla spousta nedopsaná. V jednu jsme se měli sejít s Pavlínou. Sotva jsem dojedl salát, bylo skoro pozdě vyrazit. Sedl jsem na kolo a vyrazil do Vraného.\
Když jsem projížděl Mořanami a váhal po kterém břehu jet dál, Pavlína napsla, že se potkáme u rozhledny. S tím jsem úplně nepočítal. Čekal mě velký kopec a málo času. Vzal jsem to tak po modré pěší a dost se zapotil.

![image](15_1.jpg)

Ale dorazil o maličko dřív než než ona. Posadil jsem na beton k altánku s výhledem na rozhlednu a pobíral dech.\
Když dorazila, sedla si vedle mě a povídali jsme si o vodě. A pak o knížkách. Byla trochu nerovózní a nechtěla se na mě koukat. Taky ale byla živnostník, živící se produkcí a něco co bych nazval overachieverem. Jenže overachiever je poslední dobou kde kdo. Možná, že já jsem prostě jen naprosto neambiciózní člověk. Trochu mě takový myšlenky uvádí do depresí.\
Po chvíli jsme se vydali nahoru na rozhlednu.

![image](15_2.jpg)

Výhled z tama byl opravdu grandiózní. Ale foukalo a tak jsme sešli dolů a Pavlína by to asi považovala za uzavřený, ale já jsem se rozhodl jí doporovodit po žluté dolů. Měl jsem na ní své typycké otázky a dozvěděl jsem se, že je hrdá na to jak se posunula za posledních deset let. Že udělala magistra v zahraničí. Že se bez kontaktů dostala am kde je a že její práce je nárazová práce plná dvanáctek a spousty práce.\
U řeky jsem to mohl otočit, ale pokračoval s ní. Povídali jsme si o cestování, Toruni, životě v čechách, Kanadě a Ghaně. Takhle jsme coby dup došli až asi 5 km vzdálené modré. Tam už se naše cesty ale opravdu rozcházely. Rozloučili jsme se zamáváním a já se vydal na sklálu, lesem a pak po asfaltu. Možná až moc po asfaltu. Ušel jsem 10km, a dalších asi 20 mě čekalo na kole. Přes Břežany, Písnici se zastavkou v lidlu až domů.\
Tam jsem objevil, že zelený čaj zvyšuje HRV. Rozhodl jsem se ten jev víc zkoumat.

### 16.6. Vilda chrchlá

Nevečeřet pozdě, pít zelený čaj, dát si ledovou sprchu a naspat lehce přes 8 hodin mi přineslo spací skóre 93, informaci o tom, že můj spánek byl *Extremely restorative* a 100 *Body battery* bodů.\
Ne že bych na to byl tak hrdý, ale vlastně trochu jo. Lepší spánek je něco, kam dlouhodobě mířím a ne vždy to jde zvládnout.\
Došlo mi kafe. Vzal jsem tak sklenici do batohu, pěšky došel do Edenu a nakoupil decaf v Tchibu. V tescu jsem nakoupil hodně mražené zeleniny a sójové kostky. Měl jsem toho plný batoh a kávu jsem musel nést v ruce. V DMku jsem se ještě zastavil pro bio olivový olej na doma. V práci mi taky docházel, ale už jsem toho měl moc. Odvezl jsem to domů na nextbiku.\
Konečně jsem zasadil tlustici od Marťi a uvařil si jídlo na pondělí. Ve zbytku dne jsem se chtěl flákat. Možná vymyslet, výlet na kole. Ve výsledku jsem ale překoukal asi 5 epizod Dark Matter (toho starého scifi). Marťa psala, že by chtěla přijít pomoct mi zkouknout kolo. Že mi prý teda asi moc nepomůže, ale bude u toho krásná. Někdy před šestou napsala, že přinese pomazánku a pečivo. Zrovna když jsem dojídal jídlo co jsem navařil v poledne. Dal jsem si jí teda jen trochu. Ale byla moc dobrá. Taková indická.\
Snesli jsme věci na opravu kol dolů a pustili se do toho. Vlastně stačilo dofouknout duše a posunout sedlo. Ale kolo nebyl důvod proč Marťa přišla. Pohádali se s Vildou. Jeho věčné chcrlání totiž Marťu přivádělo k šílenství. Seděli jsme na betůnku za domem a Marťa povídala. A já spíš poslouchal a moje roztěkaná mysl občas trochu utekla. Ale poslouchal jsem jí. A snažil jsem se být dobrý kamarád. Nevím jak moc se mi to dařilo. Ale opravdu jsem chtěl být oporou.\
Pak jsme udělali malé kolečko ve Vršovicích na kolech. Ověřili jsme, že jedou. Marťě vrzalo sedlo, ale s tím nešlo nic dělat. Kola jsme uložili do kolárny a šli sednout do Petrohradské. Tam jsme popíjeli Matchu a povídali si dál. Marťa objevila, že můj deník je veřejnej. Našla si ho na svým mobilu a prolistovávala můj život na displeji. Byl to divnej pocit. Ale byl jsem s tím vlastně docela v poho. Možná kromě posledního roku. Ten byl příliš živý a nechtěl jsem moc, aby se v něm rýpala. Seděli jsme tam až do chvíle než už začala být docela zima. Líbily se jí názvy dnů. Na většinu z nich jsem hrdej. [*~~Bumbová~~ Nováčková*](../2023_july/#287-bumbová-nováčková) je můj oblíbený. Když jsem něj pak ještě večer koukal, přidal jsem fotku, který v tom dnu chyběla. Mě a Mišku v rámu. Ta fotka je hezká, ale Mišce to tam tolik nesluší. Rozhodně ne tolik jako [o den dál](../2023_july/#297-má-mě-dost-ráda) na houpačce. Na tý houpačce byla tak neskutečně krásná. Koukal jsem na ten loop a bylo mi smutno. V tom dnu mi totiž poprvý psala, že beze mě jí je smutno.

### 17.6. Bez zubu do Vykáně a ještě dál 

Na dnešek jsem se příliš netěšil. Nebo vlastně těšil. Na večerní výlet s na kolech s Marťou ano. Ale na ráno ne. Čekalo mě trhání osmičky. Někdo by řekl, že jsem debil, že jsem tam přijel na kole. A asi by měl pravdu. Ale i tak jsem ale ráno vytáhl Franze ven a vyrazil za paní Benešovou na ulici Konopišťskou. Dobře se to pamatuje.\
V půl deváte jsem byl usazený do křesla a po chvilce mi paní doktorka injekcí umrtvila levou stranu tváře. Po asi pěti minutách působení se ukázalo, že to bude chtít ještě jednu, protože jsem pořád cítil. Druhá injekce mě ale vypla tak, že jsem při páčení a tahání opravdu skoro nic necítil. Možná kromě toho, že slintám. Naštěstí ale asistentka měla sání. Ani to netrvalo zas tak dlouho. A nic se nelámalo a nic se nemuselo řezat. Dostal jsem do díry kolagen za 690 korun a byl jsem vypuštěn zpět do světa.\
Omámený jsem se vydal na cestu do Vysočan. Vlastně to šlo. Říkal jsem si, že to chci stihnout dokud nepomine efekt injekce a nepřijde bolest. Měl jsem pět minut držet skousnutou gázu. Vyndal jsem jí z pusy až v čase oběda. Pořád to trochu krvácelo a mě z toho bylo trochu na blití. Na jídlo jsem neměl ani pomyšlení a to poslední co jsem spořádal, byly dvě jednohubky s pomazánkou od Marťi.\
Krvácivost pomíjela. Bolest nijak zvlášť. Ale v pět jsem do sebe dostal pár soust brokolice z jídla co jsem si připravil, když jsem ještě vůbec nepřemýšlel nad tím, že nebudu schopný žvýkat.\
S Marťou jsme byli domluvení, že po práci pojedeme na kole na výlet. Do Brodu a z něho zpátky, přes Vykáň do Klánovického lesa. Cestou z práce na kole jsem došel k názoru, že bude lepší jet opačně, protože foukalo ze západu na východ. Doma jsem zkonzumoval několik lžiček burákového másla a koukl jak nám jezdí vlaky. Ten v 18:09 bychom mohli stihnout. Šel jsem vytahat kola ven a potkal Marťu ve dveřích. Bez helmy. A tak jsme se ještě otočili u ní a jeli v 18:15 nějakým jiným, zpožděným. Nebo možná dokonce tím správným, ale zpožděným.\
Na přestup jsme měli asi 20 minut a rozhodli se, že Běchovice jsou dobrá volba, protože tak projedeme skrz celý Klánovický les a ne jen jeho půlku. A tak jsme udělali. Vedl jsem, skrz cestu, kde už jsme spolu jeli. Vůbec mi to do tý doby nedošlo.

[video](17_1.mp4)

A pak do lesa. Klánovickej les je krásnej. Kdejaká země by takovej les označila za národní park. Proto jsem tam kdysi koukal na pozemek s chatou, na kterej jsme se s Marťou jeli podívat. Kousek za Horoušánkama.

![image](17_1.jpg)

Taky jsme se zastavili u Cyrila a koukli na dílnu. Marťě došlo, že si nevzala svíčku na hrob babičky. Lidé u benzínky *Petr* ale měli pocit, že na návsi by mohl být otevřený vietnamec. A byl. A tak Marťa koupila zapalovač a svíčku a přes Horoušany a Vyšehořovice jsme dojeli do Vykáně, kde mi Marťa vyprávěla o jejích zážitcích z dětství v té oblasti a ukazovala dům s velkou třešní, kde její Babička bydlela.\
Pak jsme dojeli k požární nádrži a na hřbitov, Marťa zapálila svíčku a vydali se do Brodu. Sluníčko zapadlo a začala být kosa.

![image](17_2.jpg)

Ono, taky bylo docela pozdě. Na nádraží jsme byli lehce před desátou. Vlak jen přes Masaryčku, byl podle mě zbytečně drahej a na vlak z hlaváku moc nenavazoval. Rychlíky, které bychom ale stihly v Libni měli zpozdění kolem hodiny a tak to byla lepší volba.\
[Trasa tady](https://www.strava.com/activities/11675918155)

### 18.6. Pořád úplně v píči

Bolest zubu značně pominula. Ráno jsem se stavil pro něco s snědku do Albertu na Vršovickém náměstí a když už jsem tam byl, koupil jsem v dmku bio olivový olej i do práce.\
Věnoval jsem se reklamaci z Jaworzna a pomáhal klukům s nějakými drobnostmi. Fílovi jsem nakreslil lambdu místo freebike loga na předním světle. Ríšovi jsem rozchodil jeho kolo a zaregistroval jsem mu svojí starou easy kartu z Taiwanu.\
Celý den jsem byl nějaký nervózní. Možná to bylo trochu počasím. Byla vyhlášená výstraha na příliš velké vedro. Ale spíš to bylo tím, že se blížila salsa s Editou.\
Už dlouhou dobu se ve mě vařila myšlenka, že deník mi bere strašně moc času.\
Po práci jsem zajel za Editou, vyzvednul jsem jí přede dveřmi a spolu jsme na výstaviště jeli tramvají. U gauče se k nám přidala její kamarádka. Prý tančila závodně. Když jsem jí pak viděl tančit se svůdným italem, musel jsem uznat, že u toho oba vypadali sexy a dobře. A to se mi moc nelíbila.\
Lekce byla stejná jako minule. A musím říct, že mi to hodně nešlo. Ale bylo to docela zábavný. Jenže s Editou jsme si v předávání signáů rozuměli nějak míň než s Miškou. I tehdá jsem hodně pokulhával, ale tehdá mě to bavilo. Tentokrát jsem u toho sice viděl Editu a oba jsme se párkrát zasmáli, ale v hlavně se mi promítaly vzpomínky. A to bolelo. Víc a víc. Někdy v devět jsem to zabalil a nechal holky najít si někoho, kdo to umí víc.\
Sedl jsem na rekolo a doolil jsem emocím jít na povrch. Brečel jsem jak děcko. A bylo mi jasný, že jsem pořád úplně v píči. Hezkej termín 🤦‍♂️.. ale popisoval realitu.\
Napsal jsem Marťě, jak moc je to na mě vidět. Jak moc je jasný, že jsem se přes Mišku nedostal a jsem pořád zaseklej. Prej dost. Nabídla mi, že mám přijet k ní, že mě obejme. Cestou jsem potkal Magdu, telefonovala kousek od jejich domu, ale protože byla uprostřed hovoru a já rozbitej, nepokecali jsme.\
Zato s Marťou jsme si šli sednout na lavičku, kde jsme si povídali. Mám štěstí, že jí ve svým životě mám.

### 19.6. Biopředpověď na trojce

Ráno jsem se zastavil na poště. Neposlali mi zpátky balík, jak jsem se obával, ale nějakou debilní kartu. Takže paní Kantová mohla ochutnat decaf. Měl jsem radost. Poštu jsem teda neměl o nic víc rád, trvalo to tam roky, ale měl jsem radost.\
V práci jsem pomáhal Omarovi nějakou automatizací. Zakládal jsem zpětně HPlockIII a tiskl na ně štítky. Zakládal je přes API v reklamaci a ušetřil tak několik hodin práce.\
Až do devíti jsem byl v práci a programoval jsem si STM32WB. Procházel jsem HAL, rozchodil jsem tlačítka, diody a velmi lehké usart traces. Taky jsem spustil alarm, protože jsem nenahlásil, že tam budu tak dlouho.\

### 20.6. Opět do noci 

Tentokrát jsem dal vědět, že práci zkejsnu dýl, A opravdu tam byl zas do devíti. Večer se ale dobře jezdí. Už je chladno a člověk si tak letí příjemnou, nezasekanou Prahou. 

### 21.6. Zánět?

Vláďa nebyl ráno v práci. A když někdy po desáté dorazil, bylo jasný, že kalil celou noc. Prý to bylo proto, že se mu vrátil známý z New Yorku a ten měl otočený hodiny. Vagon už prý ale není co býval.\
Nakonec to zabalil a šel domů, protože nebyl moc produktivní.\
Nevím jak moc produktiní jsem byl já. Připajoval jsem kondenzátory k ebmc se spínaným zdrojem. Už jich moc nezbývalo tak jsme to udělali in-house.\
Když jsem jazykem přejel po díře po zubu, bylo cítit, že z ní něco vytéká. A to něco nevonělo moc dobře. Ale nebolelo to. Pořád jsem měl pocit, že se to hojí dobře. Ale smradlavou tekutinu v puse nechceš. Cestou z práce jsem se stavil v lékárně a koupil si ústní vodu s chlordexidinem. Jsem fanda toho produktu. Už několikrát mi s nějakým bolením zubů a dásní pomohl. A internet ho přesně na tuhle situaci doporučoval.\
Doma jsem dál koukal do Zigbee. Nikam jsem se neposouval. Snažil jsem se použít gdb atribut aby mi uložil strutkury definované v hlavičkách HALu do sekcí v SRAM. Ne moc úspěšně. Vlastně si to asi budu muset vyzkoušet ve svým kódu s nějakou svojí strukturou a pak jí zkusím vyčíst, zda je tam, kde to očekávám.

### 22.6. Vzlet s Veronikou

bazén, cvičítka, láhev Marťě. 
Pořádala sraz s kamarády a říkala, že se můžu přidat. Opravdu mě to zahřálo u srdce. Marťa je dobrý kamarád. Možná nejlepší jakého mám. Poslední dobou určitě. Ale chtěl jsem se posunout z místa se zigbee. Ne že by se mi to povedlo. Trochu jsem shodil myšlenku napsat si vlastní struktury a dávat je do paměti a zkusil jsem pročítat API k ZSDK. Ale nic moc mi to nedávalo. O tom jak ho rozchodit na mé desce tam nebyla ani zmínka.\
V šest jsem se měl sejít ve Vzletu s Veronikou. Jednou z mála holek, co z potenciálních háčků působila fajn. Akorát jela v daný termín do Lublaně. Byl jsem nervózní a hodně jsem povídal o práci. Ale bylo to fajn. Stejně ale randit neumím. A nepřijde mi, že bych dělal jakýkoliv pokroky.

### 23.6. Dát, ne brát

Dál jsem koukal do kódu. Trochu ve mně začala klíčit myšlenka, opustit zigbee a přejít na thread. Staví na stejném IEEE 802.15.4, ale je novější a dá se na něm postavit matter. Ne že bych byl jakkoliv blízko takovým věcem. Ale lepší se naučit něco co má buoucnost ne?\
Poslouchal jsem DOAC podcast a host tam mluvil o přátelství. A o jeho přístupu v ostatním lidem, který vědomě změnil. Jakoukoliv mezilidskou situaci se snaží otočit z toho, že bere, do toho že dává. Že je rozdíl, když člověk například jde do rozhovoru s agednou prodat sebe, nebo s tím dát vysvětlení. A mluvil o tom, že lidi to vycítí. Rozhodně měl pravdu. Takovej Marek, vždycky mluvil o sobě, o tom jak na věcech vydělat. Už z principu mi to bylo nesympatický. Miška dělá věci pro druhé a proto jsem se do ní tak bláznivě zamiloval.\
Rozhodl jsem se, že si [ten rozhovor](https://youtu.be/I3WUiD8HYn8?si=OC1WhQF40dzfQZcF) poslechnu vícekrát. A že to zkusím implementovat.\
Napadlo mě, že rád jezdím na kole. Pomalu. Ne jako skuteční cyklisté. Možná bych mohl uspořádat nějaký pomalý vyjíždky. Tohle se mi honilo hlavou, když jsem jel po Plzeňský nahoru do ikey. Chtěl jsem totiž do decathlonu pro gumu na posilování. Začínal jsem chtít udělat muscle-up. Když se o to pokoušel Míla, přišlo mi to jako kokotina. Ale hledě na to jako věc zdraví, zas taková blbost to není. Umět se přitáhnout a vyhoupnout někam výš je něco, co zní zdravě a může člověka někdy zachránit.

### 24.6. Po kofeinu neklidný

Decaf došel. Dal jsem si normální kafe. Asi jsem to neměl dělat.\
Na oběd jsme vyrazili do Radegastovny. Bavili jsme se v Vláďou lambdách, jak fungují v c++ a jak je implementuje on v naší knihovně. Přišlo mi, že to má potenciál pro NFCM. Bylo třeba investigovat víc.\
Po práci jsem se šel sejít s Vojtou. Přijel k Vršovickému nádraží a přivezl mi Smarwi. Povídali jsme si tam asi hodinu. O práci, ale i o vodě. Ve skupině totiž začínali lidi řešit, že by jeli vlakem? Bullshit. Stálo to milion, nebo 4 přestupy. Naštěstí jim došlo, že jet Yuki bude lepší.\ 
Večer jsem se rýpal ve WB55. Zkusit thread? Pro cubeide nebyly kódy pro dongle. Jen pro nějakou Coap app. Výsledek byl vlastně stejnej jako se zigbee, stejnej HAL, stejnej RFAL, stejný struktury. Budu muset víc pochopit semafor a IPCC.\
Po kofeinu jsem byl trochu najetej ještě v devět. Šel jsem to rozchodit ven na hřiště. Pak jsem stejně koukal do kódu až do jedenácti bez valného posunu. Pochopit sequencer, pochopit rtos? To byly otázky. Trochu jsem začínal mít pocit, že WB55 není správná cesta.

### 25.6. Martin to bude mít těžký

Šest hodin spánku, burákový máslo a čokoláda, kilometr dvacet v Slavii a 10 kilometrů do práce. Lidi zlenivěli. A zeslábli. To že se vedeme delší životy je iluze. Přežíváme dýl, žijeme ale hůř.\
"Veselý" myšlenky mi jely hlavou. Ale asi veselejší, než Martinu Dybalovi. Rozešli se s Veronikou. Týden před svatbou. Chtěl jsem být dobrým kamarádem a tak jsem jí pozval ven. Domluvili jsme se, že si sedneme do bývalé Pragovky. Zpětně to byla trochu divná volba, protože ani jeden jsme nepili pivo a tam měli jen fancy drahá piva. Ale nějak jsme to zvládli. Povídali jsme si o tom co se jim stalo. Prý to skřípalo už dlouho. Dva roky zpátky jsem napsal, že nechápu co je dva drží spolu, takže mě to nepřekvapilo. Ale to neznamená, že mě to nemrzelo. Martin dosal kopačky. A byl na tom trochu jako já. Nechtěl to přijmout. Blbý bylo, že spolu dál bydleli. Veronika v tom bytě chtěla zůstat a Martin se nebyl s to odstěhovat. Nechtěl bych být v jejich situaci. Veronika ale byla v pohodě. Vlastně bylo vidět, že se jí ulevilo a že se začíná soustředit na sebe.\
Nemohl jsem si neuvědomit, že Miška to tak asi měla taky. Rozešla se se mnou, oddychla si a bylo jí líp. Ne hůř jako mně posledních x měsíců. Líp. Skoro hned. Tohle je to, co si z toho měl odnýst. Ona netrpěla. Já jsem taky neměl trpět.\
Zpátky k Veronice. Seděli jsme tam asi 3 hodiny. Bylo to vlastně moc fajn povídání a oba jsme se zasmáli. Ale někdy kolem osmý jsme to rozpustili. Už musela jet a na mě šel hlad.

### 26.6. Klasikou k depresi

Koncert na Hradčanském náměstí. Rok zpátky jsem na něj nešel a litoval jsem toho. Trochu kvůli tomu koncertu. Hodně kvůli tomu, že můj přívěšek tam byl beze mě. Den po návratu z Francie. Měl jsem jet rovnou za ní.\
Byl od osmi. Po práci jsem tak měl čas na kilometr a půl v bazénu. Vybral jsem ten na výstavišti. Bylo to tam modernější než pamatuju. A to už tehdá nebyl tak historický jak slávie.\
Po plavání jsem koupil sýr a housky v Lidlu v Káráku a na Hradčanské náměstí dojel na minutu přesně ve čtvrt na 9. Napsal jsem to do výletníků a přemýšlel, zda tam Miška je. Chvíli jsem i chodil a koukal, zda neuvidím někoho koho znám, ale nikdo mi povědomý nepřišel. Posadil jsem se na vyhřátou dlažbu mezi ostatní a zaposlouchal se do Dvořáka prokládaného Ebenovými vtípky. Ondra s Rébou asi po půlhodině přišli.

![image](26_1.jpg)

Mým periferním viděním jsem na Rebeky mobilu zahlédl, že jí psala Miška. Chtěl jsem aby byli kamarádky, ale vzalo mě to. Réba ví jak se Miška má. A já vím kulový. Nevěděl jsem ani, jestli se odstěhovala z Hřebenky, byť to jem cestou domu potvrdil, protože její okno bylo bez závěsu a tmavé.\
Koncert to byl fajn. A po něm jsme si šli sednout ke Strahovskému klášteru s nepivy. Prý po desáté alkohol v Praze už neprodávají.\
Cítil jsem se prázdnej. Marťa měla pravdu. Už půl roku jsem nebyl šťastnej. O narozeninách trochu. Ale co je jeden den proti tolika ostatním.\
Cestou domů mi to vířilo v hlavě.

### 27.6. Level 1 nebude jen tak

Kdysi bych řekl, že jednostranná láska neexistuje. Že to je obscese. Možná že je. Ale být zamilovaný, do někoho, kdo nemiluje nazpátek jde. A bolí to.\
V práci jsem se rýpal v Požadavcích na Level 1 certifikaci. Bylo toho hodně. Hodně hodně.

### 28.6. Doma kvůli plynařům

Homeoffice. Teoreticky si ho můžu brát skoro jak se mi zachce. Šetřilo by mi to Čas. Ale byl bych ještě asociálnější, než jsem teď.\
Jenže pan Kepka řekl: Přijdou plynaři. Musíš být doma. A tak jsem doma byl. A čekal na ně. A během čekání pracoval. Hned na dvou pracích zároveň. Vojtovi totiž rozlili HASL po celé desce. DomluviliJsme se, že až budou mít plynaři hotovo, dojedu do vysočan a tam desku osadíme.\
Plynaři mě nasrali. Napřed plyn rozbili tak, že nešel zapálit a když se jim to povedlo, řekli že nemám vařit bez dozoru sporáku, protože nemám pojistku. Nic co bych nevědel. Navíc ani neměli zapalovač a nevědel, že jiskra na sporáku není piezo, ale elektrická\
Jet do Vysočan v poledním horkubyla chuťovka. Vojtova deska byla komická, ale v pohodě. Vyzkoušel ještě, jak by vypadal kabel s hnědou bužírkou, ale na pivo nás nepřemluvil. Práce bylo až do večera dost.

### 29.6. Štěrk došel

V sedm do Albertu, pak pro granule a drona. Sára s Jardou měli v bytě bordel. Na zdi ale měli hezký nákres zahrady. Když jsem doběhl na nádraží, vlak už tam byl. Na hlaváku jsem musel přejít na šestou severní, i když aplikace ještě pár minut číkala něco jinýho. Jak se mi to většinou podaří, vybral jsem dětský oddíl. Kupé s holkou co měla vyžehlenou vestu, jogurt s quinoou a smoothie z ugo, iPhone pro a tunu makeupu. Jinak vlastně byla hezká, ale ten makeup..\
Vyhlížel jsem ostatní. Ondra běžel v dáli se štěnětem jezevčíka v tašce. Rebeka asi už byla ve vlaku. Nakonec se ke mně dostali oba.\
Povídali jsme si o štěněti Ciri o plynařích a už nevím o čem dalším. V couráku jsem špatně odhadl stanici a kvůli nám vlak zastavil zbytečně. Naštěstí to nikdo neřešil.
Ciri na nádraží odmítla chodit. Šla do tašky. Pěšky jsme vyrazili po cestě, když na nás začal troubit takový smutný klakson. Byli to Jarda se Sárou. Do auta už se vešla jen Réba. S Ondrou jsme tak došli na pozemek a po objetí jsme se dali rovnou do práce. Holky šly malovat vnitřek Tiny housu. My kopat terasu. Pak rozbíjet cihly. A vozit hrubý štěrk.\
Sousedka přinesla buchtu. Byla moc dobrá.\
Réba mě urazila. Prý rozbíjet kamenní kladivem je jediná terapie kterou kterou uznávám. Jenže já vážně uvažoval nad skutečnou.

![image](29_1.jpg)


Když štěrk definitivně došel šel jsem ji to říct. Zprvu jsem se k tomu neměl, ale pak jsme začali debatu. A já jí řekl že se mě to dotklo a že mě trápí, že nevím jak se Miška má. Řekla mi že se má hodně dobře.\
A pak jsem odpovídal na těžký otázky a povídal jak se z toho dostávám. Jak mi to jde pomalu. Jak moc mi ji mozek nabízí ve všech situacích.\ 
Přemýšlel jsem, že věci od ní dám je do úschovy. Nevyhodím je. Jsou součástí mého vývoje.\
To že jsem se dozvěděl, že se má dobře mi pomohlo. V průběhu večera se ve mě rozlilo teplo i úsměv. Má se dobře. Ať už jí činí šťastnou kdokoliv či cokoliv, ta část mě, která asi doufala, že se má na houby a chtěla by to spravit se mnou pomalu umírala. Aspoň ten večer. Byl jsem za ní šťastný když jsem usínal. V půl jedný.

![image](29_2.jpg)

Po večeři na grilu. Sýrech coleslaw, tofu a zelenině. A hlavně po omytí se ledovou vodou z kýble, protože čerpadlo Ondra sprchováním uvařil.

### 30.6. Má se dobře a já to zvládnu taky
Vzbudil jsem se v šest. Hodinky mě docela vyhlásily. Kora vstávala se mnou. Na rozdíl od ostatních. Ti ještě spali.\
Z vodítka pro jezevčíka jsem si uvázal postroj a vyrazil s ní k Vidláku. Šli jsme lesem ale nějak blbě odbočili a vyšli ve vsi a museli tak po asfaltu. V rybníce jsme plavali, ale ne moc daleko, protože Kora trochu hysterčila, když nestačila.\
Po chvíli přijel na kole pán. Vyprávěl, že místní labutě jsou útočné, že zmrzačily místního hasiče. Aby Kora pána neotravovala. držel jsem jí u sebe a ve vodě mě podrápala.\
A tak jsme šli zpátky. A stejné to stihli před vstáváním ostatních. A bylo dobře, že jsme vyrazili brzy. Začínalo totiž být opravdu horko. Tak, že Ondra Začal Opravovat Čerpadlo, aby zprovoznil sprchu. Jarda pokračoval s terasou. Já mu vozil na kolečku cihly a vždy se zastavil u Ondry a dal nejakou nevyžádanou radu.

![image](30_1.jpg)

Čerpadlu pomohlo WDčko. Ještě, že jsme všichni inženýři. Terasa taky prokoukla a byl čas sníst co holky uvařily a pak se vydat (opět) k Vidláku.\
Dvojí těstoviny, jedny dvouminutové z Lidlu a druhé z Itálie. K tomu Červená omáčka a v ní kuličky z hráškové bílkoviny. Bylo to supr. Ale ten rozdíl v těstovinách byl propastný.\
Na Vidlák jsme tentokrát šli pozadu. Ciri zdržovala, ale nějak to ušla. Na břehu jsem si jí potom vzal k sobě, když se po koupání klepala zimou. Byla roztomilá, ale jezevčíka bych už opravdu nechtěl.\
Vidlák jsem tentokrát přeplaval stejně jsem tam byl pátý kolo u vozu.\
Vlaků nejezdilo tolik. Když jsme to ověřili, bylo na čase vyrazit. Na Ondru s Rébou ve vlaku přišlo spaní. Ciri jela na sedačce se mnou. Na každé zastávce měnila polohu a potom usínala. Bylo to vtipný. Z horyJsme překvapivě našli místo v kupé. Lidem pejsek nevadil. Spíš byli nadšení.

![image](30_2.jpg)


[>> Červenec](2024_july.md)
