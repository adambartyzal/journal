[<< Leden](2023_january.md)

## [Únor](2023.md) <!-- omit in toc -->

- [1.2. Pleasantville](#12-pleasantville)
- [3.2 Defekt na Výtoni](#32-defekt-na-výtoni)
- [4.2. Na výlet s Ondrou a Rébou](#42-na-výlet-s-ondrou-a-rébou)
- [6.2. Asiaté chodí dokola i u nás](#62-asiaté-chodí-dokola-i-u-nás)
- [7.2. Děcka a testosteron v bazénu](#72-děcka-a-testosteron-v-bazénu)
- [8.2. Rozběhal jsem jednoho z Asiatů](#82-rozběhal-jsem-jednoho-z-asiatů)
- [9.2. Kladivem řetěz nespojíš](#92-kladivem-řetěz-nespojíš)
- [10.2. Nakonec to nepůjde](#102-nakonec-to-nepůjde)
- [11.2. Den proti stresu](#112-den-proti-stresu)
- [12.2. Je Bára kamioňák?](#122-je-bára-kamioňák)
- [13.2. Body za snahu](#132-body-za-snahu)
- [14.2. Pro další kazetu, která se tam taky nevešla?](#142-pro-další-kazetu-která-se-tam-taky-nevešla)
- [15.2. Posouvání drakových limitů](#152-posouvání-drakových-limitů)
- [16.2. Co z kola vytáhnu](#162-co-z-kola-vytáhnu)
- [17.2. První den v Malešicích](#172-první-den-v-malešicích)
- [18.2. Pořádně se projet](#182-pořádně-se-projet)
- [19.2. Klíče, opravy a palačinky](#192-klíče-opravy-a-palačinky)
- [20.2. Pro zasloužený koláč](#202-pro-zasloužený-koláč)
- [21.2. Night Cruising](#212-night-cruising)
- [22.2. Lepší tobogány](#222-lepší-tobogány)
- [23.2. U Benyho](#232-u-benyho)
- [24.2. Dvouhra se Sabčou](#242-dvouhra-se-sabčou)
- [26.2. Čtyřhra se Sabčou, Marťou a Vildou](#262-čtyřhra-se-sabčou-marťou-a-vildou)
- [27.2. Bouračka](#272-bouračka)
- [28.2. Ondra staví kolo](#282-ondra-staví-kolo)

### 1.2. Pleasantville

Sirény první středu v měsíci znějí většinou, když se vracíme z indie. Středa je pro nás zřejmě ten den, kdy nám v žilách dojde naan a je třeba trochu se zahřát pálivým dhalem. Tentokrát tomu nebyl jinak a když se sirény rozezněly, v Ludovi to rozběhlo uvažování o rychlosti příletu atomových bomb, jako už tolikrát předtím.

První středa v měsíci ale přestala být jen dnem sirén. Založili jsme totiž s Marťou novou tradici. Aero naslepo. Pokud se podruhé už se dá považovat za tradici.

Lístky tentokrát vyzvedla Marťa, která dorazila do Aera s předstihem a knížkou, kterou plánovala číst, dokud se k ní někdo nepřidá na pivo. Respektive.. tak to podala v chatu Výletníci. Když jsem po sedmé dorazil a zamčel si kolo protentokrát ve vnitrobloku, seděla nad knížkou a dojedeným hermelínem, ale lístky nikde. Naštěstí bylo místa dost. A to i pro Sáru, která nakonec nepřišla. Přišli ale Ondra s Rébou. A to s tím, že venku se prý odehrává něco jako živelná katastrofa. Kroupy s deštěm prý létaly všemi směry.

Doufal jsem, že během filmu to přejde. Přece jen jízda na silničce blizárdem není žádná zábava. Po chvíli konverzace o mém zubu, zubařích a čtení knížek v originále či češtině, dorazil Vilda. Ten nebyl pomlácený od krup, ale zmáčený fest.

Před filmem jsem se rozhodl stihnout ještě jedno pivo na knop, ale délka fronty mi to málem znemožnila.

Film naslepo jsem tentokrát už viděl. Z nás všech jediný. Ale neodešel jsem pro kinem slíbený drink. [Pleasantville](https://www.csfd.cz/film/19307-pleasantville-mestecko-zazraku) je fajn film a já ho viděl už docela dávno. Sice vícekrát, ale i tak má paměť spoustu drobností vymazala a já se bavil. Vidět film v kině, kde je uvolněná atmosféra je přece jen jiné než na Nově po zprávách s Rayem a Borhyovou.

Ostatní film bavil moc. Aero naslepo je dobrá tradice.

Domů jsem jel opět na Drakovi. Dokonce jsem ještě Vildu s Marťou potkal na Želvě, kde přestupovali z tramvaje na autobus.

### 3.2 Defekt na Výtoni

Na osmou ráno jsme byli s Ondrou domluvení, že půjdeme plavat. Skoro bych to i stihl nebýt faktu, že jsem na Výtoni píchl zadní kolo. Co naplat zamčel jsem kolo k cyklostojanu a půjčil si rekolo.

![image](3_1.jpg)

V bazénu jsem nakonec byl v 8:08. Docela dobrý výkon na takové neštěstí. Dvanáct set metrů ve třech sériích ve venkovním bazénu bylo docela náročných. Jednu chvíli regulérně pršelo. Proto jsem jel z Podolí do práce tramvají a metrem. Stanice na Palačáku je uvnitř fakt hnusná. Tam tedy Praha musí ještě dost zapracovat.

### 4.2. Na výlet s Ondrou a Rébou

Večer jsem tradičně minul, že Ondra plánoval výlet. Napsal to až v době, kdy mi mobil vypíná notifikace. Ale ráno jsem si řekl, že je to plán dobrý a tak trochu na blind vyrazil na hlavák s tím, že jsem napsal, že se přidám až cestou. Ondru jsem potkal kus od Billy a Réba se k nám přidala na nástupišti. Naplánovaná trasa vedla ze Zadní Třebaně přes Karlštejn a svatého Jana pod skalou do Berouna. Vzal jsem si nezapínací bundu a několikrát mi ruka podvědomě vystřelila k zipu, protože byla větší zima než jsem čekal.

![image](4_1.jpg)

Vlak zastavoval co pár minut, nebo stál úplně. Prý kvůli poruše zabezpečovacího zařízení na trati. Nabrali jsme víc než půlhodinové zpoždění. Nepamatuji si jediný moment, kdy bychom na této konkrétní trati někam dojeli včas.

Réba se chvíli věnovala své dočasné práci. Vaření pro nějakého zbohatlíka na keto dietě. Réba, která je striktní vegetarián. Přišlo mi to nemálo na hlavu. Ale enviromentální politika, nebo co to vystudovala, asi v česku nemá žádná volná místa, tak asi dělá co se namane.

Taky jsme se bavili o tom, že britská muzea nevrací exponáty a že do konce léta v Nizozemí vystavují díla nějakého známého malíře, jehož jméno jsem okamžitě zapomněl. A to prý díla, který normálně nejsou k vidění, ale na základě nějaké právnické kličky, navázané na rekonstrukci muzeí v americe to je teď jedinečná příležitost.

Ze Zadní Třebaně na Karlštejn jsme ještě nikdo nešli. Byla to docela hezká, hodně dokopcovitá stezka. Na konci strmého kopce se otevřel velmi hezký výhled na Karlštejn.

![image](4_2.jpg)

Na hradě jsme si dali sváču nakoupenou v Bille a pokračovali dál k vodopádům. Ty byly sice suché, ale oblast to byla moc hezká. Až na to všudypřítomné bláto. Meda toho naběhala asi tak 3x víc než Madla.

![image](4_3.jpg)

Na výhled ve Svatém Janu se nám nechtělo. Všichni už jsme nahoře byli a to hned několikrát. Réba ale orodovala za kavárnu dole. Naneštěstí byla zavřená. Dali jsme si aspoň sváču. Mě zbyl banán a proti hladu mi stačil. Rebeka už měla několikátou housku a měla pořád hlad. Mě ale přijde, že pocit hladu se ke mně dostavuje až když už je opravdu pozdě.

Poslední část cesty do Berouna byla snad ještě více blátitá. Kvůli naučné tabuli jsme hledali Jilmy, ale všude byly buky a duby. Taky jsem si začínal připadat jako chcípák. 13 kilometrů přece není moc, ale byl jsem docela uchozený. A při jednom sestupu jsem blbě došlápl na mojí dokonale rovnou podrážku, sjel po blátě a blbě si natáhl šlachu u kolene.

V Berounu jsme místo Arivy na mojí žádost vybrali České Dráhy, protože jsem si mohl lístek koupit přes Můj Vlak. Náš vlak byl elektrický namísto dieslu, který vypravila Ariva a tak jsme měli i zelenější dopad.

Doma jsem musel vyčistit boty. Vlastně jsem se k tomu chystal už déle, ale bláto z výletu mě k tomu dokopalo.

### 6.2. Asiaté chodí dokola i u nás

Ráno běhat. Večer to zní vždycky tak idylicky. Ale ráno se k tomu dokopat je téměř nadlidský úkol. Nicméně jsem ho zvládl. Vyběhl jsem směrem na Synkáč a na tramvajové točně to stočil směrem na kopec s oválem. Když jsem vybíhal posledních pár metrů stoupání, všiml jsem si páru Asiatů. Šli na ovál taky. Uvrhlo mě to do vzpomínek na Taiwan, kde studenti vzali svoje mobily, čuměl do socek a u toho bezvládně chodili dokola na dráze. Inu lepší než sedět na zadku že?

Jak jsem běhal dokola, potkal jsem je vždy o půl okruhu dále. Okruh je správné slovo, dráha nikoliv. Je to prostě asi tři sta metrový chodník okolo prolézaček a cvičítek. Dokonce ani není rovný a skopeček je náročnější na kolena.

Ale je z tama hezký výhled a člověk aspoň nemusí běhat pořád podél silnic.

Start týdne dobrý.!

### 7.2. Děcka a testosteron v bazénu

Ráno jsem na kardio neměl ani pomyšlení. Chvíli jsem alespoň jógoval a řekl jsem si, že bazén po práci je ta správná volba. Obzvlášť když už je otevřený tunel a mám to tak opět na půl cesty domů.

### 8.2. Rozběhal jsem jednoho z Asiatů

Opět ráno na ovál, opět stejní dva Asiaté. Tentokrát se ke mně pán připojil na dva okruhy zatímco paní se šla protahovat na cvičítka. Asiaté jsou fit, protože pro to něco dělají. To mi přijde sympatický.

![image](8_1.jpg)

Do Žižkovské prodejny mi přišel nový řetěz, kazeta a kladky. Po práci jsem je vyzvedl a doma začal zjišťovat jak je na kolo namontovat. Chybělo mi nářadí. Ale žil jsem v domnění, že v Karlíně potřebné fíčury jsou. Tedy alespoň některé z nich. Napsal jsem Vláďovi, jestli o nich ví. Prý tam spíš nejsou, ale protože on kazetu vyměňoval myslí si, že je doma má a slíbil že po nich mrkne.

### 9.2. Kladivem řetěz nespojíš

Vláďa mi půjčil nářadí na výměnu kazety. Rozebral jsem v pokoji kolo. Značně. Vlastně jsem udělal hroznej bordel po tom, co jsem všechno týden zpátky poklidil. Sundal jsem zadní kolo, stáhl plášť, vytáhl děravou duši, rozebral jsem přehazovačku, rozpojil řetěz, dokázal vyměnit kazetu, ale při nasazování nového objevil zradu. Nový řetěz neměl rychlospojku. Po asi půl hodine snažení spojit řetěz kladivem jsem zjistil, že rány se rozléhají domem a je po desáté. Vzdal jsem snažení, umyl si ruce čímž jsem zajebal umyvadlo kolomazí a šel si číst před spaním.

![image](9_1.jpg)

### 10.2. Nakonec to nepůjde

34 zubů moje stará 105 SC přehazka nedá. Zkoušel jsem to všelijak, ale na horním kolečku prostě kladka drhne o kazetu a při přehazování to vůbec vydává odporný zvuky. Alespoň jsem se naučil s nýtovačkou řetězu a to se počítá. Rozebraný kolo dál zůstávalo v pokoji a bylo tak třeba zabránit Arnoštovi, aby se do toho čurbesu pustil.

### 11.2. Den proti stresu

Nebylo kam spěchat, takže jsem se pustil do delší lekce Power jógy s Adriane. 45 minut mi dalo docela záběr, ale plánoval jsem jít běhat a jóga před během pomáhá proti zranění a co si budeme.. jsem strašně zkrácenej.

Pětikilometrový běh skrz Folimanku a Grébovku mě tak skoro vůbec nesundal. Rozhodl jsem se, že letos budu běhat dost. Ale v klidu. Žádné sebedestruktivní vzdálenosti a tempa. Jako to dělá Eleanor. Akorát její tempo je na mě šnečí.

Letos jsem ještě nenahrál nic do deníku. Měsíc a půl pryč a poslední publikovaná změna byla 28.12.2022. Bylo třeba s tím trochu pohnout. Psaní má přece jen terapeutickou hodnotu. Poznámky jsem naštěstí nějaké měl.

Zimní měsíce jsou proti létu nuda. Skoro jsem přemýšlel, zda má smysl psát si, co se mi děje, když spousta dní je téměř stejných. Ale není každý den posvícení a jak jinak se člověk má posunout dopředu, než skrz trochu retrospektivy.

Nasedl jsem proto na freebike a vyrazil na Čerňák do ikey. Kafe, pití a Hasselpähkinäpulla za 40. To jinde neseženeš. Dokonce jsem v jídelně nebyl jediný s laptopem.
Večer napsal Ondra zda nevyrazíme do Suterénu. Byl jsem trochu grogy, ale hecl jsem to. Do Výletníků jsem napsal a přidali se Jarda se Sárou.

V suterénu se po zavíračce kouří. Rébě se to nelíbilo a diskuse o tom zda je to ok přístup či není skončila tím, že se zvedla a odešla. Přišlo mi to trochu zbytečný, protože nás čekalo už jen jedno pivo a když jí to šlo tak moc proti srsti, mohla se aspoň rozloučit.

### 12.2. Je Bára kamioňák?

Přes den jsem si psal s holkou s tinderu, která neměla fotku, ale její profil mě pobavil.

![image](12_1.jpg)

Psalo se s ní fajn. Pobavilo mě třeba:

> Takze davas srdicka radsi holkam bez fotky, to neni moc rozumny😁 Co kdyz jsem tlustej kamionak?

Ale ukázalo se, že není.

![image](12_2.jpg)

Ale taky bývá v Praze jen občas a nejspíš z toho nic nebude. Ale mám na ní číslo, kdyby se přece jen ukázala. Přišlo mi, že po delší době se tam bavím s inteligentní holkou.

Z podolí, kde mi nějaká mrdka ukradla ve sprchách brýle, jsem šel pěšky přes nuselák, do Suterénu, kde jsem zaponměl rukavice. Počkaly tam na mně a to dokonce na topená, takže jsem je měl předehřáté na cestu zpátky do Vršovic.

![image](12_3.jpg)

### 13.2. Body za snahu

Ráno jsem chtěl běhat, ale tvrdě se mi to nevydařilo. Už jen z postele jsem se hrabal tak 40 minut. Nakonec jsem šel běhat večer a nebyl to žádný zázrak. 6 min/km. Ale šel jsem a to se cení.

### 14.2. Pro další kazetu, která se tam taky nevešla?

Večer špatný tempo, ráno ještě horší vstávání. Nějak mě opustila energie. Necítil jsem se ale nemocně a hodinky taky neukazovaly velkou míru stresu, což je většinou prekurzor chřipky. Možná mi chyběl hořčík nebo déčko.

CBN se v krabici rozbitých elektronik nahromadilo značné množství. Úterky jsou fajn dny na práci na kterou je třeba se soustředit. Ne že by opravy byly bůhví jak náročné na soustředění, ale přišlo mi, že na ně uzrál čas a tak jsem tím zabil celý den.

Na freebiku jsem poté vyjel Zenklovu. Jako vždy jsem tam předjížděl jedno auto za druhým. Ale když za člověka maká motor, není to tak uspokojivé jako když nechává člověk auta v prachu cesty vlastními silami.

Pán v bikeeshopu málem nenašel kazetu, kterou jsem si vybral. Pomohl jsem mu hledat a společnými silami jsme jí objevili.

Doma jsem jí nasadil na kolo. Což vlastně není úplně pravda. Doma jsem jí nasazoval na kolo až někdy do desíti večer. Takovéhle operace by se neměly dělat v pokoji na parketách. Zamrdal jsem kolomazí snad všechno co šlo.


### 15.2. Posouvání drakových limitů

A stejně to nebylo ono. Sice jsem do Karlína dojel, ale bylo třeba to poladit ještě víc. Naučil jsem se co je G pulley, T pulley, B tension a ač ne dokonale, seřídil jsem přehazovačku, takže s 11-28 kazetou frčela líp. Byl jsem tam až do večera.

### 16.2. Co z kola vytáhnu

42 km/h na rovině. Ověřil jsem to na Pernerce. A dokonce mi zbývalo ještě jedno kolečko. Ale to už bych prostě neušlapal. To tam čeká na nějaký skopec.

### 17.2. První den v Malešicích

Slíbil jsem Monče, že půjdu klukům pomoct vyndat kola z přepravních rámů a nastrkat je do našich nových prostorů v Malešicích. Když jsem ráno dorazil, Fíla už ještěrkou převážel plné rámy před vrata a Ríša s DJem je rozebírali a dávali kola dovnitř. Měli jich vyndaných asi 50. Přidal jsem se k nim a brzo se z nás stal tým pracující s přesností hodinek. Kluci vyndavali kola, já je odvážel do skladu a štosoval vedle sebe.

![image](17_1.jpg)

Uvnitř překážely nějaké kovové almary. Chtěl jsem si od Vietnamce, který vyklízel skladové prostory v druhé části areálu půjčit paleťák, ale odpověděl mi: *Tady prace, moc prace!*. Debil. Kola jsem tak rozestavěl okolo skříní. Nakonec tam bylo místa dost. Ale stejně mě nasral.

![image](17_2.jpg)

Bylo to k nevíře, ale stihli jsme to všechno.

Po práci jsem šel běhat. Rozhodl jsem se, že abych běhal rychleji, musím běhat pomaleji. To dá rozum ne? Držel jsem se pod 160 BPM a musím říct, že mě to fakt limitovalo. Ale když jsem doběhl, cítil jsem se, že bych to zvládl ještě jednou, což byl přesně můj cíl.

Večer jsme šli s Nováčkovic a Sárou do Bašty na pivo. Dostali jsme pozvánky na svatbu a přes povídání o fyzické práci v Malešicích jsme se dostali k tomu, jak Sára tvrdě makala v Norsku v nějaké třídírně oblečení pro sekáče. Znělo to fakt tvrdě.

### 18.2. Pořádně se projet

Nějak jsem zatoužil projet se na kole. Může to znít divně, na kole jezdím do práce a z práce celou zimu. Ale když už jsem to kolo dal do kupy, chtěl jsem se projet jen tak. Dál a bez konkrétního cíle.

Nakonec jsem to až tak moc nekombinoval. A2 do Zbraslavi. A1 zpátky.

Na Smíchově mě překvapilo, že Dvorecký most už se staví. Napsal jsem to Marťě a dozvěděl jsem se, že už to dávno ví. Ono vlastně any ne, když ma to koukají z práce každý den.

![image](18_1.jpg)

U pivovaru jsem Píchl. A to jsem ještě přemýšlel, zda nepojedu přes vlakový most. Docela mě to nasralo. Jakože.. bylo to lepší než kdybych píchl v Radotíně, ale stejně.

Došel jsem k nejbližšímu rekolu a odtáhl draka domů.

### 19.2. Klíče, opravy a palačinky

Při odchodu jsem si zabouchl klíče. Že držím špatný svazek mi došlo už když jsem se rozmáchl dveřmi, ale setrvačnost byla neúprosná. Co už. Na tuhle situaci jsem se připravil. Napsal jsem Marťě jestli bude doma, že bych si večer půjčil její a vyrazil na vlak.

Kupéčko jsem sdílel se dvěma ukrajinkami. Mamkou a dcerou. Byla to takový absurdní dvojka. Obě děsně hot. Vlastně jsem se nemohl rozhodnout, která víc. Úplnej první rámeček ve storyboardu do porna. Vlastně si mě ta mamča hodně prohlížela a bylo vidět, že dcerka to neschvaluje. Ale navzdory nápisům na kšiltovkách, život není porno. V Kolíně bylo hnusně. Marťa napsala, že doma bude po pátý. Vyrazil jsem tak pln optimismu na Dělnickou. Na zahřátí jsem dostal čaj a polévku.

![image](19_1.jpg)

Máma povídala o babičce. Ne moc hezky. Nebo spíš, podivně otevřeně. Že měla děti ve škole radši než vlastní. Možná, že to je úděl učitelů. Já si jí nepamatuji, tak nemůžu soudit.

Po jídle jsem se dal do rozebírání rozbitého světla a kontroly vodovodní baterie, která to měla za sebou. Když jsem objevil co potřebujeme, vyrazili jsme deštěm do OBI.

Pršelo. Bylo třeba jít pod deštníkem. V Kolíně naštěstí není nic daleko a tak nám cesta zabrala asi jen 20 minut. Prohlédli jsme si asi padesát tisíc světel. Všechny byly drahé a žádné hezké. Do košíku mířily pouze nové žárovky. U baterií to bylo podobné, ale pár hezkých bylo a vybrali jsme takovou pěknou obloukovou s drobnou pákou na boku. Byli jsme tam dost dlouho na to, aby déšť ustal a cestou zpátky jsme dokonce viděli sluníčko.

Za montáž baterie jsem dostal chleba s vajíčkovou pomazánkou. Když jsem dával dohromady světlo, vůbec jsem tam nevrátil skleněné stínidlo. Ale to nebylo vůbec na škodu. Vlastně ten kus skla byl příčinou potíží, protože do něj vráželo okno při plném otevření. Tahle visely 4 lampy vedle sebe jen na drátu. Moderní design hadr.

Čas se nachýlil a já vyrazil na nádraží. Mamka mě doprovodila na autobusovou zastávku. V Kolíně jezdí MHD zadarmo. Jsou dál. Vlak měl zpoždění a když přijel, byl napráskanej. Ale našel jsem jedno sezení asi o 3 vagony dál než jsem nastoupil.

Do Prahy jsem dorazil notně po páté, takže jsem šel rovnou k Marťě a Vildovi pro klíče. Pozvali mě na palačinky, poslouchali jsme muziku a povídali si.

### 20.2. Pro zasloužený koláč

Před ranním výběhem jsem si preventivně zalepil koleno tejpou. Vyběhl jsem rychleji, než minule, ale srdeční limit na hodinkách jsem měl stejný. Zdá se, že ranní běhy vytěžují srdíčko méně. Možná, že je to zimou. Přijde mi, že když je zima, mám nižší tep.

Doma jsem měl jak Draka, tak freebike. Ale bylo bláto, takže jsem svezlo freebike do práce.

Jako revanž za frenchpress, který jsem Rébě věnoval jsem měl slíbený kus makového koláče. Na dnešek připadl den, kdy byl makový koláč upečen a mě díl oddělen. Proto jsem vyrazil na Vinohrady. Po letech jsem šel přes Rajskou zahradu. Riegráče vzadu už nebyly rozkopané a vypadalo to tam fancy. Výhled na hrad byl jako vždy parádní. A jako vždy nešel vyfotit.

![image](20_1.jpg)

Vyjídání zásob mých kamarádů se stalo mojí oblíbenou kratochvílí zdá se. Koláč jsem měl slíbený, ale protože jsem přišel v čase večeře, dostal jsem kus vegetariánských lasagní. Fakt se Rébě povedly. Nad jídlem povídala o své nové práci. Moc jsem to nepochopil. Ale jde o nějaké psaní spisů a je to o ekologii. Asi dobrý. Prý sedí v kanclu s trochu podivnými lidmi, jenže kdo podle Réby není podivnej.

Přemýšlel jsem, že dom si vezmu rekolo, ale nakonec jsem to došel pěšky.

### 21.2. Night Cruising

Nevím čím to bylo, ale v noci jsem se probouzel. Že bych toho moc nachodil? Tím to spíš nebude. Ani po přečtení knihy spánkového fašisty nejsem z probouzení moc moudrý.

Úterky.. Vláďa rozbil všechny. V práci tak byl jen Petr a ten odjel řešit něco do Malešic.

Protože jsem měl vzadu ty nový kolečka, měl jsem chuť jezdit víc a vyrazil tak na večerní projížďku. Přes Michli do Kuratic a dál Modřansku roklí dolů k řece. Musím říct, že jen s mojí blikačkou je v únorové noci rokle docela creepy. Nakonec z toho bylo 25 kilometrů na metr přesně.

### 22.2. Lepší tobogány

Už zase Zenklova nahoru. Tentokrát ale po svých. Konec těm prokletým Michelinům! Dva litry jsem tam za červený Vittorie nechal. Ale mám ty pláště rád. Přejel jsem na nich Skandinávii.

A že už jsem byl v těch končinách, zajel jsem na Šutku. Od dob kdy jsem bydlel v Holešovicích to tam vylepšili. Páry mají na stropě světýlka a nové dlaždičky. Tobogány mají také vnitřní blikátka a dokonce si člověk může vybrat program. V rámci gamifikace jsou skluzavky dokonce opatřené měřičem rychlosti a žebříčkem nejrychlejších.

### 23.2. U Benyho

Ráno jsme u popelnic viděl rám favoritky. Poslal jsem Ivanovi fotku, ale neodepsal hned. Zpětně vzato, měl jsem ten rám schovat někde u nás doma.

![image](23_1.jpg)

Po práci jsem v Karlíně ladil dráty Karmínového Draka. Měl jsem pocit, že tak vyřeším podobné zvonění v předním kole. Zpětně vzato to asi vyšlo, protože ve dnech následujících zvuk utichl. Takové centrování kol ale trvá a trvá dlouho. Moje pravidlo na vypínání notifikací není bůhví jak chytré. Dokud jsem v Karlíně, chodí pouze pracovní notifikace. Ale nějakou šťastnou náhodou jsem si všiml, že Jarda psal do Výletníků že je zpátky z hor, venčí Koru v Riegráčích a naplánoval pivo v Lokále u Benyho. Zavzpomínal jsem, že tam mají dobrý guláš, brnknul zda už tam jsou a dozvěděl se, že zrovna dostali první pivo.

Kola byla dostatečně rovná na to dostat mě do hospody a tak jsem nechal v Kanclu DJe lamentovat nad manuálem pro finy a vyrazil na Vinohrady.

Trochu jsem se bál, že s kalhotou zajebanou od kolomazi nebudu splňovat dress code, ale u benyho se dress code neřeší. Je to místo, kde pobíhá několik psů, číšnice mezi lidmi tančí a působí že na něčem trochu jede. Kuchař si dává panáky se štamgasty a všichni hovoří značně hlasitě. Esence Vinohradské party jak nikde jinde.

Ondra s Jardou seděli u maličkého stolku, kam by se jídlo pro čtyři rozhodně nevešlo. I tak jsme ho ale objednali a protože jsme se pár vteřin po zapsání si naší objednávky přesunuli k našemu rohovému stolu, málem jsme o jídlo přišlo, neb veselá servírka ho přinesla novým obyvatelům malého stolku a ti ho poslali zpátky do kuchyně. Ale holčina za barem si našeho přesunu byla vědoma a jídlo zachránila. Guláš byl výborný. Ondra se vyptával, zda má Jarda Rébu rád. Neřekl to explicitně, ale Réba zřejmě hodně řešila situaci v suterénu.

![image](23_2.jpg)

Domů jsem šel pěšky s Jardu a Sárou a ještě dlouho jsme si povídali na rohu Sámovy o Pražské komunální politice. Pak jsem se ještě otočil u popelnic, ale zelený rám už byl v trapu.

### 24.2. Dvouhra se Sabčou

> "Sabča je skvělá!"

prohlásila Sára po tom co jí viděla na Paliárce.


> "Sabču nesnášíme!"

opravila své tvrzení po tom co jsem jí informoval, že během toho co jsme se neviděli si stihla pořídit přítele, kterým byl někdo jiný než já.


Inu, tehdá mě to rozesmutnilo. Přišla mi skvělá, stejně jako na začátku Sáře. Ale vystřízlivěl jsem. Nicméně párkrát jsme si napsali. Vlastně mi psala ona, protože jsem zmínil, že bych rád šel hrát badminton a ona hraje badminton moc ráda. Ale byl jsem zrovna s vyhozeným kolenem a tak z toho nic nebylo. V mezičase se stihla přestěhovat do Berlína, stuovat double degree v ekonomii. Ale vítr jí zavál k nám a dohodli jsme se, že na ten badminton přece jen půjdeme.

Raketu mám, ale míčky jsem neměl. Dojel jsem proto na kole na Anděl do dekáče. Až tam mi došlo, že jsem si mohl míčky koupit třeba v edenu a měl bych to cestou .


Byli jsme domluvení na čtvrtou a 15:21 mi toho dne neodepsala. Vyrazil jsem kolem třetí a doufal, že prostě jen nekouká do mobilu. A vyšlo to. Jen chvilku jsem seděl v tělovýchovné jednotě Zahradní město a přijela. Autem. To mě překvapilo, ale ne všichni jsou cyklofašisti jako já a když pendluje mezi Německem a Prahou, tak to auto na rozdíl od spousty jiných asi i využije.

Protože mě za rohem nezahlédla, vyrazili přímo za pánem na kase s tím, že přišla na rezervaci na mé jméno. Doběhl jsem za ní a společně jsme vyřídili nutnosti a poté vyrazili do převlékáren.

Ale.. objevil jsem, že jsem si doma nechal převlečení. Boty, raketu a míčky jsem měl. Freebike polokošile taky dobrý ale ty kalhoty! Naštěstí mi pán půjčil nějaké děsně malé, ale lepší než žádné kraťásky. Docela jí to pobavilo.

Do hry jsme se pustili ve velkém stylu. Fakt jsem se zapotil. Ale bavilo mě to jako sport už dlouho ne. Její taťka je prá velký sportovec a v beďasu jí prý dává pravidelně sodu. Vyhrál jsem na sety.. ale jen těsně.

Hodila mě autem k nám a vyrážela za dalšími kamarády. Měl jsem radost, že si na mě udělala čas, když je tak na roztrhání.

### 26.2. Čtyřhra se Sabčou, Marťou a Vildou

Ráno jsme si zacvičil jógu. Říkal jsem si, že při badmintonu budu pružnější a minimalizuju tak pravděpodobnost zranění. Pak jsem vyrazil na autobus. Ale měl jsem náskok a tak jsem šel podél trati po Nuselské. Na Michelské vypadalo, že bych na autobus 10 minut čekal, takže jsem to riskl a pokračoval až k teplárně, ale musel jsem popoběhnout. Chůze je fakt pomalý způsob dopravy. Na kole bych to sfoukl za minutku.

V autobuse na mě volal Vilda a společně s ním a Marťou jsme obsadili čtyřku. Sabča napsala, že se zapoměla, ale nabere maximálně patnácti minutové zpoždění.

My jsme z autobusu zamířili do zadní haly. Byl tam stejný milý pán jako předchozího dne a vysvětlil nám jak to vzadu chodí. Vilda to tam znal a tak jsme vyrazili nahoru do šatny převléct se.

Rozcvičili jsme se dva na jednoho. Napřed jsme týrali Vildu a pak se Bekrovic otočili proti mně.

Když Sabča dorazila, prodiskutovali jsme pravidla čtyřhry a pustili se do toho. Tempo hry zdaleka nebylo tak vražedné jako předchozího dne a nutno podotknout, šlo nám to hůř.

Ale bavilo mě to hodně. Vildův styl rozesmívání všech okolo, nás stál pár bodů, moje promachy "Na Sabinu" taky ale všeobecně to bylo skoro vyrovnané. Ale vždy jsme vedli o pár bodů a mezi mnou a Sabčou byla fajnový energie.

Po badmintonu nás Sabča hodila do Vršovic na Pho k paní Hoa. V autě vyzpovídala Marťu s Vildou co mají vystudováno a během toho stihla urazit polovinu vysokoškolské populace včetně mně. Byla to prdel. Nad phočkem diskuse vážněla. Ze Sabčy vypadlo, že se v noci vyspala se svým ex a on to pravděpodobně bude brát, příliš vážně. Vlastně toho na nás naložila docela hodně, ale prý z ní spadl nepříjemný pocit, když se mohla vypovídat lidem, které tak uplně nezná, protože její bublina by jí odsoudila.

To bylo fér. A celou dobu mi přišla ještě sympatičtější. Možná kromě toho, že hraje Magicy. Ale v Černém koni prý hrají lidi co smrdí a s tím musím souhlasit. Je to díra.

Na zbytek dne si toho naplánovala ještě raketu. Volejbal s dalšími kamarády, a ještě něco večer. Na to že na dnešek spala prý 3 hodiny jsem měl starost o to, že za volantem usne.

Já sám už jsem toho moc dalšího neprovedl. Kromě čtení a psaní si s ní o zavařování.. protože, když jsme se bavili o tinedru, Marťa na mě práskla, že holku která ráda zavařuje bych swajpů doprava a prý bych měl přijet do Berlína zavařovat s ní. Což nebyl eufemismus a o to víc jsem si říkal, že to opravdu udělám.

### 27.2. Bouračka

U zastávky Otakarova je pravidelně trojstopá kolona. Úplně napravo jsem se nevešel a tak jsem vybral uličku mezi auty napravo a uprostřed. Místa tam bylo na kolo a kus, takže jsem neohroženě projížděl dokud mi nějakej zmrd neotevřel dveře. Musím říct, že to bylo poprvé co se mi tohle stalo a mám radost, že jsem jel asi tak 5 km/h. I přes brždění jsem do těch dvěří narazil docela s vervou a složil jsem se do mezery mezi auty. Člověk co dveře odevřel se mě chytl za rameno a vyptával se, jestli jsem dobrej.

Rukavice chytla většnu. Klepl jsem se do prstu a vyháknout nohu ze strapu mi chvíli trvalo. Ale díky bohu žádná zlomenina či nějaká horší věc. Stejně mě to ale vyvedlo z míry.

Zbytek cesty jsem jel trochu v šoku a až tak moc si toho nepamatuju. Zpětně vzato jsem měl asi vydýchnout na místě dýl, ale moc se mi tam posedávat na obrubníku nechtělo. Paní v autě za námi mi pověděla, že jak vystupující, tak řidič vozu napravo byli debilové, kteří se víc starali o auto a o sebe, než o mně.

### 28.2. Ondra staví kolo

Remerx nám poslal radiálně zapletené zadní kolo. Ondra se rozhodl, že kolo postaví sám. Jeho výkřiky "God dammit!", "Dopiče!", "For fuck's sake!" mě provázely během procházení knih EMVCo a přemýšlení, jak realizovat přenost APDU.

Nakonec za mnou přišel pro radu. Spolu jsme vykoumali jak sundat volnoběžku, jak nasadit kolo do rámu, jak seřídit třmeny a nakonec opravdu odjel na novém funkčním kole.

[>> Březen](2023_march.md)
