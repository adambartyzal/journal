## [Červen](2022.md)  <!-- omit in toc --> 

- [1.6. Den co nestál za nic](#16-den-co-nestál-za-nic)
- [2.6. V Praze nejde elektřina](#26-v-praze-nejde-elektřina)
- [3.6. Jarda má koncert](#36-jarda-má-koncert)
- [4.6. Sázava s Marťou a Nováčkovic](#46-sázava-s-marťou-a-nováčkovic)
- [5.6. Ven s Nasťou a do Polska](#56-ven-s-nasťou-a-do-polska)
- [6.6. Poláků asi moc nedělá](#66-poláků-asi-moc-nedělá)
- [7.6. Tlačítka bez diod](#76-tlačítka-bez-diod)
- [8.6. Vojtovi přetekl pohár trpělivosti](#86-vojtovi-přetekl-pohár-trpělivosti)
- [9.6. Prokletý box opět nefunguje](#96-prokletý-box-opět-nefunguje)
- [10.6. Karmínový drak jede na sever](#106-karmínový-drak-jede-na-sever)
- [11.6. Marťa má narozeniny](#116-marťa-má-narozeniny)
- [12.6. Výlet do Řevnic](#126-výlet-do-řevnic)
- [13.6. Rozcházíme se](#136-rozcházíme-se)
- [14.6. Letíme do Finska](#146-letíme-do-finska)
- [15.6. Baterie hoří](#156-baterie-hoří)
- [16.6. Děláme v přístavu](#166-děláme-v-přístavu)
- [17.6. Chuť na pivo](#176-chuť-na-pivo)
- [18.6. Prší](#186-prší)
- [19.6. Vláďa rozbil skoro všechna kola](#196-vláďa-rozbil-skoro-všechna-kola)
- [20.6. Výpůjčky už začínají](#206-výpůjčky-už-začínají)
- [21.6. Křídla](#216-křídla)
- [22.6. Volno](#226-volno)
- [23.6. Boxy opravené](#236-boxy-opravené)
- [24.6. Nejdelší den v roce](#246-nejdelší-den-v-roce)
- [25.6. Nudím se](#256-nudím-se)
- [26.6. Čtu knížku a poslouchám klasickou hudbu](#266-čtu-knížku-a-poslouchám-klasickou-hudbu)
- [27.6. Nosič a tašky](#276-nosič-a-tašky)
- [28.6. Poslední pracovní den v Helsinkách](#286-poslední-pracovní-den-v-helsinkách)
- [29.6. Výlet začíná](#296-výlet-začíná)
- [30.6. Do národního parku](#306-do-národního-parku)

### 1.6. Den co nestál za nic

Celý den se mi nic moc nedařilo, takže k zápisu toho moc nebylo. Jediné co mě překvapilo byla Marťy zpráva o tom, že Section 12 je nakonec moc dobrá píseň.

### 2.6. V Praze nejde elektřina

Ráno všechno probíhalo tak nějak normálně. Vstal jsem, dal jsem si vodu, zacvičil si, dal si sprchu, udělal snídani a snědl jí. Když jsem se rozhodl, že do práce si vezmu smoothie, mixér se ne a ne roztočti. Šmejd jeden. Vybíral jsem ho tak hodinu a stejně zhebl, zamumla jsme si a vyrazil do práce bez šťávy.

Na chodbě svítila nouzová světla. Do té doby jsem si jich nikdy nevšiml. Začalo mi svítat, že mixér je možná v pořádku. Možná prostě v domě nejde proud.

Na křižovatce s Vršovickou ale nešel semafor. Celá ulice že by? Za křižovatkou ale stála tramvaj a ne a ne se hnout. Tramvaje přece musí být na úplně jiném okruhu než domy v ulici. Asi je výpadek celovršovický. To jsem v Praze ještě nezažil. Ještěže kolo žádnou elektřinu nepotřebuje.
Jel jsem do práce a potkával další mrtvé tramvaje. Ukazatele na nich ale fungovaly, což vlastně dává smysl. Trolej na krátké okamžiky vypadává v jednom kuse a cedule by se během toho restartovávali. Stará metra taky blikala a nová to nedělají díky baterii.

V Karlíně jsem se dozvědl, že elektřina nešla skoro v celé pravé polovině Prahy a ani to metro nejelo. Karlín ale postižený nebyl a tak jsme v práci žádnou černou hodinku neměli.

### 3.6. Jarda má koncert

Jarda nás ve skupině zval na koncert na loď. V podstatě jsem přemluvil Nováčkovic ať dorazí taky, protože na loď to nebylo daleko z Masaryčky a Jardův nový ensábl ještě nezřeli.

Taky jsem napsal Marťě jestli neche přijít, ale měla rande.

Kolo jsem nechal zamčené dole na horní náplace přímo naproti lodi. Někdo poté poznamenal, že mi ho tam asi neukradnou ale skoro určitě ho někdo pochčije. To mě moc nepotěšilo, protože k němu byla připnutá i helma.

Na lodi byla Jardova mamka s Fandou. Nadšeně mě vítali. Řekl bych že přehnaně nadšeně, z čehož jsem byl nervózní. Spíš tam ale kromě Jardy nikoho neznali a Jarda se jim moc nevěnoval. Vedle už seděli Nováčkovic a Jarda s částí své kapely. Chvíli jsem se ještě bavil s Jardovou mamkou, ale ti se pak přesunuli dolů do lodi, podívat se na první kapelu.

Jardova první věta ke mě byla. Máš hezký tričko, to je polyester? Vlastně nevím, jestli se nějak dozvěděl, že ho šila Marťa, ale když jsem mu to prozradil, vypadal překvapeně. Vlastně všichni vypadali překvapeně. Aby taky ne, to tričko je super. Nejspíš ale četli mezi řádky něco, co tam nebylo.

Dorazil ještě David a přinesl jiné téma. Nějaká paní mu nabourala auto a nechala mu její adresu za stěračem. Řešili jsme, zda je pěkná a jestli by toho měl David využít. On spíš řešil, zda půjde na policajty aby mu někdo proplatil díru v nárazníku.

Pak už jsme se nějak odebrali dolů. Jedna píseň první kapely mi utkvěla v hlavě. Byl to cover Depeche mode a místo "Reach out and touch me" zpívaly "Vrátit flašky". Bylo to skvělý!

Když hráli Kadé Chim, zamrzelo mě, že tam Marťa není. Nějak jsem měl pocit, že to rande na kterým je je důležitý a že je to první krok k tomu, že jí začnu ztrácet. Vlastně jsme se už o tom bavili předtím. Pár dní před mými narozeninami. Že mezi námi nic romantického nebude, protože to tak necítí s čímž jsem s tím byl v pohodě aspoň tehdá. Chtěl jsem zas mít kamarádku podobně jako v dobách, kdy jsme se s Nasťou vídali co pár dní v týdnu. Hráli badminton na Roztylech a bavili se o všem. Doby kdy jsem jí v noci mával na ípáku mám nesmazatelně vryté do paměti i přes to, že jsem s ní nic romantického mít nechtěl.

![image](3.jpg)

A teď byla v mojem životě Marťa o kterou jsme nechtěl přijít. Za tu krátkou dobu se stala mojí nelepší kamarádkou. Ale ten večer, kdy Kadé chim zpívali "Až vypiju rum, postavím dům" jsem cítil, že se to možná změní.

### 4.6. Sázava s Marťou a Nováčkovic

Domluvili jsme se, že pojedeme vlakem na hlavák, tam nakoupíme v Bille, na perónu potkáme ostatní a pak pojedeme do Čerčan. Vlastně jsme nemuseli, protože ten vlak jel přes Vršovice, ale takhle mi to přišlo lepší.

Marťiny kamarády jsme potkali u Billy. Honzu do té doby vlastně viděla jen jednou, takže těžko říct zda lze použít množné číslo. Ale Lucka její kamarádka rozhodně byla. Hradecký rum neměli, což mě zamrzelo. Ale Božkov se v jablkovem džusu ztratí. Lahváče do vlaku jsem si vzal nejen já ale i Marťa, což mě překvapilo.

Představování mi moc nešlo, neb jsem si nebyl jist, zda se Honzova přítelkyně jmenuje Veronika. Ale nějak jsme to zvládli.

Ve vlaku jsem střídal sezení mezi čtyřsedačkou s Luckou, Honzou a Marťou a mezi Nováčkovic. České dráhy mě opět naštvaly, neb nás odvezli někam do Malešic, ale tam se vlak jen zastavil asi na půl hodiny a pak jsme jeli zpátky do Hostivaře. Marťa to pivo nedopila, ale Honza se gentlemansky obětoval a láhev dotáhl.

Cestou Marťa prohlásila, že v nějaké vesnici, kterou jsme projížděli někoho zabila. Pak tedy dodala, že ve hře, která se jmenuje Mafie a spočívá ve stalkování osob skrze internety a reálný život a následná eliminace človeka dotknutím se rukou s nasazenou bílou rukavicí.

V Čerčanech vypadala skoro smutně, že odjedu do Finska, protože spolu trávíme strašně moc času a vlastně neví co bude dělat beze mně. Ale když jsem ji začal škádlit tím, že za chvíli jí bude třicet, bude stará a bude mít jiný potíže, jednu mi vrazila a smutně už nevypadala.

V kempu byl sraz škodovkářů. Dostali jsme pádla, čtyři červené vydry a vyrazili na vodu.

Hned první jez se přetahoval. Za ním jsme se ještě chvíli plácali na souši ale pak už to docela jelo.

![image](4.jpg)

Jet s Marťou mě bavilo o moc víc, než s Gabčou. Nováčkovic ji přijali jako bezva člověka. A tak jsme se stali párem soulodících lodí. Myška s Lukášem měli tendence jet rychleji, ale brzy je to přešlo a tak jsme utvořili velký katamarán. Popíjeli jsme vánoční drink a nikam nechvatali.

Oběd mě překvapil. Byli jsme v hospodě, kde už jsem byl s Jardou, Ondrou a Sárou. Po výletě ze zbořeného Kostelce.

Všichni analyzovali moje tričko a Marťa všem vyprávěla o šití.

Po obědě kormidlovala Marťa. A měla pro to větší grif než Gabča. A tak jsem si sedl opačně a při povídání si jsem koukal do jejích tmavě hnědých očí a jen opravdu občas zakontroval. Taky jsem šel plavat když lodě jeli v jednom celku. A pak jsem Marťě kormidlování tak trochu ukradl, za což jsem byl později vyhlášen.

Po chvíli se počasí zhoršilo a u zbořeného kostelce jsme zastavili kvůli zabalení do pláštěnek. Anet zahlédla někoho, kdo jí připomněl Karla. Já jsem to zamítl, protože mi přišlo, že Karel němá tak namakané nohy. Ale při lepším pohledu bylo vidět, že je to opravdu on. Jel tam s kolegy, kteří byli nejmíň o 20 let starší. Ti nám ujeli, ale dohnali jsme je pod jezem a pak jsme jeli a povídali si s Karlem až do Týnce, kde jsme odevzdali lodě a vyrazili na vlak. Karel jel autem, takže jsme se rozloučili a slíbili si, že se uvidíme aspoň na Radostíně.

Ve vlaku mi došlo, že leju a nejím, ale sladkého pečiva jsem si dal jen trochu. Opět jsme byli v Čerčanech a přestupovali jsme na rychlík.

Honza přišel s tím, že chce jet do pivovaru někde na východě Prahy. Což šlo do krámu Nováčkovic, protože taky bydlí někde na východě Prahy. Rozloučili jsme se tedy a jeli dál do centra. Honza nás přesvědčoval, že na večeři ke třem soudkům je lepší vystoupit v Edenu. Naprostá blbost, shodli jsme se s Marťou. A tak jsme vystoupili u nás, nechali jet Lucku s Myškou a Lukášem na hlavák  a vyrazili jsme obcházet celé Vršovice, protože všude bylo zavřeno. Nakonec jsme došli do restaurace U Kuřátka. Měli ceny na můj vkus dost vysoko. Vybral jsem kuřecí se zeleninou zabalené do cmundy. A byl toho kotel. Jestli tam někdy budu znova, dám si to s někým napůl.

Bavili jsme se o tom, zda dává smysl aby muž šel na rodičovskou. Protože můj švára se s Evou prohodili asi po roce, myslím že je to víc než proveditelné a vlastně si myslím, že je to dobrý nápad. Muži by měli budovat pouto s dětmi. Můj táta na to trochu sral. Ne že bychom měli špatný vztah, ale pevný teda rozhodně není a už to asi nedoženeme. Po večeři šel Honza nahoru na Floru a my dolů k nám.

### 5.6. Ven s Nasťou a do Polska

Od doby co jsem Marťě říkal o tom, že mi chybí doby, kdy jsem kamarádil s Nasťou mi právě Nasťa vrtala hlavou. Když mi napsala na moje narozeniny (a zpětně jsem se podíval a nepopřála mi k nim, ale to nevadí, protože důležitý je, že si na mě vzpomněla) domluvili jsme se, že půjdeme do Kunratického lesa, na jehož kraji jsme hraním badmintonu strávli kdysi nespočet hodin. No a ten čas přišel. Napsal mi, že už jede metrem ať sebou hodím. Kolo z Vršovic je rychlejší než metro z Letňan, ale i tak jsem to podcenil a musel chvátat. Draka jsem zamkl pod kamerou k něčemu, co pravděpodobně bylo tepelné čerpadlo.

Nasťa měla krátké vlasy! A buď už jsem jí dlouho neslyšel, nebo to bylo tím, že strávila docela dlouhou dobu doma, ale zněla víc rusky než v mojí hlavě. Ale měl jsem ohromnou radost, že jsem jí viděl.

Nesnídala, takže jsme se zastavili v Albertu, do kterého chodila nakupovat, když ještě bydlela na Roztylech.

Neviděli jsme se strašně dlouho. Možná zase víc než rok. Je to velká škoda, když vezmu fakt, jak blízcí jsme si tehdá byli. Teď bylo težký i začít si povídat. Moje obligátní otázka, co hezkého se ti stalo od dob co jsme se neviděli byla sice vyřčená, ale v takhle dlouhé době se na ní odpovídá špatně. Ale čím dál jsme šli, tím jsme si povídali přirozeněji. Dost o práci, konec konců Nasťa vždycky byla workoholik. Taky o květinách, což je pro mě nové, ale oblíbené téma a kamarádech. Například o klukovi, kterého znala v Čelabynsku, když jí bylo 12, který teď bydlí ve Finsku a přijede do Prahy, takže se uvidí po nějakých skoro osmnácti letech.

Trasu jsme volili poměrně náhodně, ale když jsem jí řekl, že v lese je zřícenina hradu, překvapilo jí to a tak jsme cíleně zamířili právě tam.

U Hradu jsem zmíňil Marťu a můj plán darovat jí k třicetinám cukrovou vatu. Nadchlo jí to a vymýšlela plány jak stroj sehnat. Taky si posteskla nad tím, že lidé už takováto gesta nedělají. Kreslení křídou na zem třeba. To jsem si zapsal do paměti s tím, že to někdy použiji.

Čas mě ale tížil, neb jsem chtěl zastavit se v Alze pro objednaný kabel na nabíjení hodinek a zjistil jsem, že mi Vojta psal ma slack, že u mě bude v půl jedné. Takž jsme trasu namířili poměrně přímo skrz les zpět na Roztyly. I tak to docela trvalo a kabel jsem odepsal s tím, že si ho holt vyzbednu po Polsku.

Když jsem velmi spěšně dojel domů vpodstatě na čas, přišla mi zpráva, že se zdržel doma a ještě pojede tankovat. Vlastně to chvátání bylo úplně zbytečné a nemusel jsem mít 4 dny vybité hodinky.

![image](5.jpg)

V Kyjích jsme nabrali Tomáše a vyrazili na cestu, co už znám skoro nazpaměť a na které, kromě obří díry v Bogatyni a věžáku ve Wroclawi nic zajímavého není. Poláci nám napsali, že v domě nikoho nenajdeme a že rezervní klíč leží zaklapnutý v totmeu číslo 64. Už to nám mělo říct, jak strašně na párku to tam mají. 

### 6.6. Poláků asi moc nedělá

Domluvili jsme se, že budeme začínat v 7:30. Na první den jsem neměl snídaňi, ale vojta se rozdělil po jeho lívance. Poprvé jsem jel do jejich nového skladu. Ne že by bylo o co stát. Je na okraji města, úhlopříčně od domu a okruh je příliš daleko, takže stejně je lepší jet ranní zácpou skrz město. Takže jsme trávili půlhodinu v autě. Alespoň jsem s nostalgií sledoval stanice, které jsme stavěli my.

Ve skladu byli 3 ukrajinští brigádníci zabývající se opravami paddlebiků. Moc tomu ale nedávali. Když jsme přijeli, seděli venku a kouřili cigáro. Ale jsou to brigoši, takže se jim to dá odpustit. Ale že nebyl přítomný žádný polák, to bylo na pováženou. Prý ale Maczej přijede později.

Měli nějaký nefunkční freebike, do kterého se pustil Tomáš a já s Vojtou jsme vyrazili řešit stanice. Ukázalo se, že bude třeba rozšířit náš repertoár kompetencí o klempířství, neb vyklepávání zvandalizovaných zámků kladívkem do původního tvaru, bylo víc než třeba.

Na stanici u obřího kruhového objezdu, kterou jsme stavěli víceméně přesně rok nazpět, jsme podobně jako tehdá pracovali do půl těla a chytali bronz. Nešlo to jinak. Teploty lezly přes třicítku. Zabrala nám notnou chvíli a když jsme se vrátili do skladu, na Tomovi bylo vidět, že už je hladový.

Vojta měl nějakou bagetum, která už mírně překračovala datum spotřeby a vyhřívání majonézy na palubní desce transitu jí podle mě nemohlo pomoct. Vlastně jsem si říkal, že i já bych měl pochyby o poživatelnosti, ale Vojta se do ní pustil a stál si za svým v tom, že ten smrad co se z ní linul byly ančovičky.

S Tomem jsme se rozhodli jít do restaurace. Na mapě jsem vybral nějakou cenovou čtyřku nepříliš daleko od skladu, kde jsem musel použít svou neexistující polštinu a překladač abychom si objednali. Kluci měli nějaké polévky a já s Tomem řízek s bramborem. I s pivem mě to vyšlo asi na stovku. Byl jsem na výběr hrdý.

Ve zbytku dne jsme pokračovali v opravách stanic, tentokrát už s Tomem, protože ve skladu nebylo na koho dohlížet.

Večer jsem šel ven na procházku a telefonoval si s Marťou. Nějak jsme se totiž předtím nepohodli ohledně toho, zda se ještě uvidíme, než odjedu a já jsem, že je lepší si o tom popovídat, než psát zprávy. Šila u toho kalhoty pro taťku a mě to připomínalo knížku krtek a kalhoty, knížku ze které jsem se učil číst.

### 7.6. Tlačítka bez diod

Tentokrát už jsem snídal svoje. A Tomáš s námi jel rovnou řešit stanice. Snažili jsme se toho před obědem stihnout co nejvíc, protože nám hrozil déšť. Na stanici, na které jsme učili tým Omar / Geši / DJ stavět g2 systém, jsme objevili systémovou chybu a začali jí řešit přímo s Jurigou. To vyústilo v několik poměrně chaotických přejezdů skrz Lodž, na stanice, kde se zámky hlásili v backendu podivně zdvojeně. Juriga objevil, že se to děje, když se mění int a nějakým skriptem tyhle duplicitní záznamy odstranil. My jsme tedy poupravili trasu tak, aby vedla k Manufaktuře na oběd.

![image](7.jpg)

Tam jsme se šli skrýt před prvním deštěm a vybrali jsme podnik, ve kterém jsme byli rok zpátky s Ivanem. Palačinkárně pankejk, kde všechno co člověka napadne zadělají do palačinky, pochopitelně. Dal jsem si nějakou veganskou zapečenou variantu s dýňovými semínky. Bylo to moc dobré. I kluci si to pochvalovali. Cena byla značně vyšší, než předchozího dne, ale byla opodstatněná.

Po oběde jsme stihli ještě jednu stanici předtím než se rozechcalo totálně. Sedě v autě jsme sledovali jak kolem nás na hlavní cyklotřídě stoupá hladina vody.

Norové, Apple i Aladin se ale shodli na tom, že do nějakých dvaceti minut se vyčasí. Když se slejvák změnil jen v krápot, vyrazil jsem se podívat, proč vlastně jsme u této stanice. A nestačil jsem se divit.

Poláci naše tlačítka vyměnili za nějaká kulatá, mechanická a bez diod. Vojta si šel půjčit všechna kola a nějak se mu to povedlo. V servisním menu jsem ale nebyl s to vyvolat hlášku o stisku tlačítka, kterou jsem si tam doprogramoval abych měl jednodušší diagnostiku stanice. Ta hláška je přímo napojená na signál ze zámku, takže bez toho prostě půjčit kolo nejde.
Když jsem řekl Vojtovi, že prostě nemůžeme odejít, protože ze stanice kola půjčovat nejdou, vypadalo to, že se se mnou začne hádat, protože za ním leželo 15 půjčených kol. Ale protože vedle byla stanice druhá, šel jsem si pořádně prohlédnout, jak zapojili ta tlačítka.

A právě v zapojení byl kámen úrazu. Elektronika mohla číst stisk jen když byla rozsvícená zelená dioda. Což znamená, že pokud člověk stiskl tlačítko jen jednou, měl 50% šanci, že mu kolo vypadlo. Pokud by použil aplikaci, nevypadlo by nikdy. Navíc, drátek, kterým tlačítka přidělali se drolil a při manipulaci se lámal úplně.

Takhle jsme to nemohli nechat a bylo třeba najít někoho, kdo tohle dovolil.

S Tomem jsme vyměnili všechna tlačítka a jeden zámek, který nevyčítal přítomnost trnu a Vojta mezitím zjistil, že Jarek prý byl tvrdě proti použití jiných tlačítek. Tedy při překladu do polštiny.. vymyslel to on a teď lže protože by byl za kokota. Ač mi Jarek přijde jako sympaťák, na svojí pozici evidentně nemá co dělat a až příště narazím na problém, který způsobil on, budu to muset nějak eskalovat.

Odpo jsem ještě rozchodil ten jejich nefunkční freebike, se kterým si Tomáš nebyl moc rady.

Doma už jsem si jen uvařil, dal pivko a na televizi koukal na Stranger Things.

### 8.6. Vojtovi přetekl pohár trpělivosti

Vojtovi volala Anička, že děti jsou nemocné a je tam na to sama, což byla jedna z věcí, která urychlila náš odjezd. Druhá bylo to, že věci, které jsme dělali prostě mají dělat poláci sami. Když jedeš někomu pomáhat, čekáš že tam bude dělat s tebou. To se ale nedělo a Vojtu to evidentně sralo. Někdy kolem poledne prohlásil, že to nemá smysl a že pojedeme zpátky do Čech, kde máme všichni smysluplnější práci.

Na oběd jsme tedy jeli domů, kde jsme pojedli zásoby původně určené na večeře příštích dnů. Sbalili jsme nářadí, naše věci a já jsem vzal do bedny lahváče, co tam po nás zbyly. Některé už vlastně od minula.

Cestou jsme se ještě zastavili v Lidlu, kde mi ale sekuriťák řekl, že zálohované sklo neberou. Co už, šlo do tříděného. Koupil jsem ale tři Soplice, které jsem před odjezdem slíbil přivézt. Jednu pro Marťu, jednu pro Sáru a jednu pro strýčka příhodu.

Do Prahy jsme dojeli někdy po osmé a z Kyjí mě hodil domů Petr, který potřeboval v Praze azyl a měl štěstíčko, že jsme skončili předčasně. Ptal jsem se ho, jestli má rád tatranky a když řekl že jo, Soplice našla nového majitele. Koupil si paddleboard a přivezl mi z Hamru koprovku k večeři.

### 9.6. Prokletý box opět nefunguje

Ve čtvrtek jsem chtěl být v Karlíně. Konečně se věnovat vývoji. Chyba lávky... po asi půlhodině práce volal Fíla, že se Slováky šli vyzkoušet box a ten nenabíjí.

Po chvíli diskuse jsme ale dospěli k tomu, že měl příliš nabitou baterii a tu box ignoruje. Odnavigoval jsem ho tedy k vybíječce.

Za půl hodiny přišel další telefonát. "Box nabíjí divně!" A telefonát následovalo video, toho jak proud do baterie skáče nahoru a dolů. To už bylo divný. Dost divný na to, abycho slovákům řekli, že box si dneska neodvezou. Ti ale odvětili, že bez boxu nejednou, protože nestíhají dobíjet a počkají si na opravu. A tak jsem sbalil laptop, programátor a skočil na metro.

Rozhodl jsem se, že vyměním celý zdroj. Z desátého nedostavěného boxu pro Helsinky.

Nepomohlo to.

Na řadu tedy přišlo vyměňování uzlů. To už box vyléčilo, ale proč se nody chovaly divně jsem říct nedokázal.

Každopádně vypadali uchlácholeně. Pomohli mi box zabalit do strečky, kterou jsme na rozích vypodložili zbytky růžové bubliny po CBN. Taky jsem je poučil o nutnosti ESD ochrany. Obvzlášť v tom jejich linoleovém království.

Metrem jsem jel i zpátky a stězoval si, že výlet do Kyjí a zpět mě obere o 60 korun. To je 6 bráníků v akci i se zálohou!

### 10.6. Karmínový drak jede na sever

Ráno jsem jel zase Kyjí. Volal mi Tenky, že už budou mít naloženo a Karmínový drak se do auta vejde. Když jsem tam dorazil, byl přítomen jen Ríša. Prý ale ostatní jen jeli do Hornbachu na nákup nějakých věcí na cestu. Pak přijel DJ a byl překvapený, že si kolo beru do Helsinek i když jsem přesvědčený, že o svém plánu jet zpátky na kole už mluvím tak čtvrt roku.

Když kluci přijeli, provedl jsem výměnu kol za freebike a vyrazil do Karlína.

![image](10.jpg)

Odpo jsem se rozhodl, že chci aby moje prádlo voňelo. Je to prostě fajn, kór třeba u ručníků. V Tescu jsem asi hodinu čichal ke všem možným avivážím. Marťa má Lenor, tím jsem si byl skoro jistý. Bavili se o tom se Sárou večer, když byl v Praze Franta. Ale Lenory voněly nějak chemicky, vůbec ne jako moje tričko. Silany voněly ještě divněji a vlastně jediný co se mi zamlouvalo bylo Chocholino, což vyzdvihovala Sára. Ale protože jsem opravdu chtěl aby všechno vonělo jako moje tričko, čichal jsem k láhvím dál. Nakonec jsem si asi vypálil čichové buňky a koupil oranžové Chocholino, které působilo jako nějaké oranžové kvítí.

Dál bylo třeba dojet na Háje, tam vyzvednout kabel na hodinky, který jsem nestihl vyzvednout v neděli. V OBI pořídit květináče na rozdělení druhého zelence a tchýnina jazyku a pak to vzít skrz horky, kde na mě čekal stroj na cukovou vatu.

Protože Karmínový drak už byl v trapu, jezdil jsem na freebiku. A je pravda, že s velkým nákladem se při stoupání do kopce ten motor hodil.

### 11.6. Marťa má narozeniny

Stroj na cukrovou vatu jsem měl. Marťa ale měla v plánu jet na narozeniny za sestrou, takže překvapení muselo proběhnout ráno. Vstávat se mi ale moc nechtělo.

Do vybalení a testování stroje jsem se pustil někdy před osmou. Disponoval jsem pouze moučkovým cukrem, ale to neva. Dokonce jsem měl šťávu na přidání chuti a barvy. Sice to moc nefungovalo, protože šťáva se rozprskla v dokonalém prstenci po celé kuchyni, ale vata kterou jsem navinul na špejli chutnala správně.

Zbývalo dát dohromady bateriový pohon. Měnič mi dává dvě stě wattů max, stroj potřeboval 400 ve špičce. Tady jsem cítil zradu, ale bylo pozdě na změny a tak jsem všechno naházel do batohu a vyrazil.

Samozřejmě že to selhalo. Před Marťiným domem, jsem vyrobil sotva jedinou malou vatu a měnič to vzdal.

Takže jsem musel přiznat porážku a napsat Marťě, ať jde dolů, že jsem tam poražený, neb můj plán selhal. I tak byla nadšená a když jsem jí řekl, že u zásuvky bude stroj fungovat, zajiskřili jí oči. Moc se jí nepozdával fakt, že ze stroje litá cukr všude po bytě, ale chuť obvavy přebila.

U ní jsme dělali vatu z třtinového cukru což šlo parádně a z javorového sirupu, což nešlo vůbec.

![image](11_1.jpg)

Pak jsme si povídali u stolu a Marťa si vzpomněla, že musí dojíst kachnu, jinak se zkazí a já jí s tím mám pomoct. Takže někdy v půl deváté ráno, nacpaní cukrovou vatou, jsme dojídali kachnu v sójovce.. bizár. Ale aspoň jsme tvořili zážitky. Vzpoměla si, že aby měla slevu na aviváž, tak musela koupit dvě. Takže jedna je prý pro mě. Byl to lenor a rozhodně jsem k němu čichal předešlého dne, ale byla v něm ta chemická vůně, takže jsem nepoznal, že je to ta správná.

Čas ale utíkal já jsem jí nabourával plány s rodinou. Vlastně mi přišlo, že to nemůže stihnout, takže jsem sbalil stroj a vyrazil domů. S aviváží, hlínou, kterou mi koupila v hornbachu, strojem na cukrovou vatu a plným břichem. Kdo měl vlastně ty narozeniny nebylo úplně jasné. Až doma jsem si uvědomil, že jsem ji nedal Soplici.

Když o pár minut utíkala na vlak.. na předávání skla opravdu nebyl čas. Aspoň jsem jí zamával. Měla na sobě modré šaty se srdíčkovými knoflíčky z fotky, kterou z našeho chatu odposlala, když jsem poznamenal, že bych měl tendence se do ní zamilovávat, když mi bude posílat fotky na kterých jí to tak moc sluší.

I při spěchání na vlak jí moc slušely.

Nastal čas na přesazování květin. Odnesl jsem tchýnin jazyk a zelence dolů na zahradu a pustil se do díla. Převážnou většinu dělení jsem zvládl nůžkami. Nevím jak moc je to odborná metoda, ale u prvního zelence se vyplatila. K mému překvapení jsem použil skoro všechen substrát a kytek po mém zákroku bylo v bytě požehnaně. Vím ale, že řéba si na jeden tchýnin jazyk brousí zuby.

![image](11_2.jpg)

Večer už jsem toho kromě koukání na seriály moc nenadělal.

### 12.6. Výlet do Řevnic

Podobně jako když jsme jeli na vodu jsme měli plán nakoupit na hlaváku v Bille. Po předchozím dni se Marťa zřejmě nepoučila, vyrazila pozdě a ode mne jsme museli utíkat na vlak. Stejně byl deset minut zpožděný, kvůli čemuř jsme chvátali ještě na hlaváku s nákupem.

Jarda se Sárou napsali, že nerazí. Proč jsme se ale nedozvěděli. Vybrali jsme místo ve vlaku a Réba s Ondrou se objevili po chvíli. Zas vymýšleli jak co nejlépe zkombinovat lítačku s jízdenkou. S inkartou a kolem jsem prostě outsider a nemůžu se účastnit těhle žabomyších válek o koruny.

Marťa si koupila bráník na cestu.. musím konstatovat, že jsem čuměl jak puk. Jeden lahváč mi vystačil do Všenor tak akorát. Ten Marťy jsem musel po výstupu z vlaku dopíjet abchom se nemuseli tahat se sklem.

Vydali jsme se do kopce po žluté. A že to bylo hodně dokopce. Až tak, že Marťa našla v mapách rozhlednu s výhledem na celou Prahu a Brdy. Máme odtud moc hezkou fotku.

![image](12.jpg)

Cestou Réba vedla litanii vůči neekologickému podnikání IKEy.. nikdo s ní moc nesouhlasil, kór když Ondra Marťou dělají pro korporáty, které mají doslova firemní strategii "profit first" místě a já mám ikeu moc rád, protože její sklad voní dřevem, mají fajn bezmasé koule a hotdog a moje dle mne hezká dřevěná postel je taky odtamtud.

Výlet to byl ale super. Dokonce, když jsme scházeli z kopce do Řevnic a Jarda se Sárou napsali, že do pivovaru přijedou.

Dorazili i s Korou. Společně jsme dali pár místních piv a poobědvali dražší, ale moc dobré jídlo.

Během jídla jarda zvolal "Velocipédisté" a vskutku do pivovatu přijžděli lidé na kolech s předním kolem vyšším než já. Byla to docela vtipná podívaná.

Po jídle jsme se šli koupat. Kora byla smutná z toho, že kameny které jsme jí házeli do vody zmizí a nemůže je nosit jako klacík.

Marťa si chtěla povídat o Vilémovi. Sic jsem jí odpovídal a přitakával, ale zpětně vzato jsem se choval jako morous a opravdu o něm nechtěl nic slyšet. Do té doby jsme se měli fajn a nějak se unášel na vlnách toho, že jsme spolu a Vilém tak úplně nebyl v mé rovnici našeho vztahu. Byl ale v jejím. Byla z něj nadšená a na mě byla asi právem naštvaná, že jsem si jí neprávem přivlastňoval.

Z prhlídky Karlštejna přišla Adél. Seděli jsme všichni na ostrůvku a nicnedělali. Pak jsme se přesunuli na břeh, kde jsem si stěžoval, že moje tričko nemá cedulku a tak si ho nasazuji obráceně. To rozpoztalo povídání o šití a o tom, že nášivku si chce nechat udělat.

Někdo zavelel a tak jsme vyrazili na vlak. Sice zbytečně brzo, ale lepší dřív než pozdě. Cestou jsme vymýšleli, že půjdeme ke mně dát si spolici se zmrzlinou, ale plán se pak změnil na lahváče v parku.

Ty jsme koupili u Vietnamce v Petrohradské, sedli si do parku před nádražím a vyprávěli Marťě o Ondrově dítěti.

Před domem jsem si ještě chtěl povídat. Možná se omluvit za to, že jsem byl kyselý, když mluvila o Vilémovi, v rychlosti mě objala a šli k sobě.

Večer jsme nemohl usnout. Asi jsem byl iracionálně naštvaný na Viléma a nešťastný z toho že existuje.

### 13.6. Rozcházíme se

Vzbudil jsem se odporně brzo. Ale už jsem nebyl s to zalomit a tak den začal brzy. Na freebikeu jsem dorazil do práce před osmou.

Začínat něco velkého nemělo moc smysl. Dopsal jsem alespoň návod na stavbu nabíjecího boxu a opravil pár testů v g2 zámku.

Po práci jsem šel domů pěšky. Karmínový drak už byl někde napůl cesty Baltem a freebike doma nechci nechávat.

Sepsal jsem co potřebuju a začal likvidovat věci, které by se mohli zkazit a třídil odpad.

Kontejner na elektroodpad nebyl tam kde měl být a cestou se mi roztrhla taška plná lahváčů. Musel jsem nechat toustovač ležet a tašku obouruč obejmout a donést do Lidlu. Nějaká paní si na mě ukazovala, jakobych byl ten největší kokot, že nechávám elektroniku jen tak ležet venku. Řekl jsem jí, že se pro to vrátím a odnesu to do červeného kontejneru, který je ale opačným směrem.

Po schůzi SVJ Marťa přišla za mnou. Byla z toho hodně přepadená, protože zjistila, že za teplo a vodu dluží asi 28 tisíc a lhůta kdy to mohla rozporovat vyprchala na konci předchozího měsíce. Ještě jsem se nahoru vrátil pro Soplici co jsem jí slíbil a jsme spolu šli k ní. Přemýšlel jsem jak závest řeč na to, co jsem jí chtěl říct. Když už vypadala, že vlastníci jsou vyčerpané téma, řekl jsem jí, že se jí musím omluvit, protože jsem se k ní nechoval fér a tak trochu si z ní dělal svojí přítelkyni. Brala to vážně ale i s humorem a ptala se jestli se s ní rozcházím. Pozvala mě nahoru a na balkoně jsme si povídali a pili malinové víno, které jí sestra přivezla z Rumunska.

Mám radost, že jsem to ze sebe dostal. Vlastně mě překvapilo, když mi řekla, že jsem dobrej v komunikaci pocitů. Že spousta lidí by to v sobě dusila a pak by po delší době šli k terapeutovi. Že říct někomu, že ho máš rád moc lidí nedělá.

A pak mi povídala o Vilémovi. Předtím jsem o něm opravdu nechtěl slyšet a choval jsem se jako blbec, ale jiskra v jejím oku opravdu potvrzovala, že Vilém by pro ní mohl být ten pravej. V tu chvíli jsem mu záviděl, ale ten pocit mě během rozhovoru opouštěl a spíš jsem na něj začal být zvědavý. Umí něco co já se ještě musím naučit. Ne kvůli tomu abych získal Marťu. Ale nějakou holku co mě bude chtít.

Seděli jsme tam až asi do jedenácti. Marťa mi dokonce musela přinést deku. Je skvělá a chci aby jim to klaplo, i když mě to trochu bolí.

Doma jsem se pak konečně pustil do uklízení a balení a spát šel někdy před jednou.

### 14.6. Letíme do Finska

I ráno jsem ještě uklízel. Savem jsem čistil věci v kuchyni a koupelně, nechal Arnošta uklidit podlahy a pak ho vysypal. Zalil naposledy kytky a snědl jogurt s musli co mi Marťa večer dala, protože moje lednice už je prázdná.

Paní Sojkové jsem předal klíče a vyrazil na letisko. Cesta už je rutijní. Kluci prošli kontrolami dříve než já, takže jsem je potkal na gateu.. *nebo gejtu? Oboje vypadá napsaný debilně :/*

V letadle jsem vyhrál místo u okna a viditelnost byla skvělá, takže jsem koukal buď z okna nebo psal deník.

Finské letisko už taky znám skoro nazpaměť. Takže jsem věděl kudy na vlak, ale po příletu mi zavolal Tenky, že pro nás přijel, takže jsme jeli na ubytko s ním.

Byt byl dobrej. Hezká kuchyně, pokoje po dvou a obývák se stolem na práci.

Nebyl ale čas na zdržování v bytě a tak jsme jeli za ostatními. Typicky *na freebike* kluci dělali venku v přístavu a nářadí bylo rozházené kolem nich na zemi. Předali jsme co bylo třeba a vydali se do skladu, kde se nabíjely baterky. Tam jsem zapojil druhý box, o kterém jsem věděl že bude chybně zobrazovat. Taky jsem vyrazil jističe. Kabeláž tam byla značně daleko od strukturované.. ale viděl jsem horší. Rozhodl jsem se, že firmware vyřeším večer a nahraju ho vzdáleně.

Po práci měli kluci už hodně velký hlad. Já jsem sic pojídal svoje zásoby z domova a z letiska v průběhu celého dne, ale taky jsem dospěl k názoru, že teplé jídlo bodne. Jirka na google mapách našel čínu/thajsko a já si objednal thajské kari s tofu. Byl toho kopec, takže jsem se necítil okraden, ale v čechách by to stálo polovinu.

![image](14.jpg)

Dom jsme jeli metrem. Kluci nebyli schopní koupit si jízdenku koupit i přes jejich inženýrské vzdělání.

### 15.6. Baterie hoří

Nikdo nevstával včas kromě mě. Ale nevyspal jsem se dobře. Jiří se v posteli otářel jak ražniči a prodkuoval tím hrozný hluk. Prý v noci šel na záchod, ale došel místo toho vláďovi. Naštěstí mu nenamočil do postele.

Kluci zvolili bikesharing. Zaregistrovat se jim trvalo věčnost. Systém není uplně user friendly. A pokud se expertům na bikesharing trvá dlouho zaregistrovat, možná náš tap&ride systém má šanci.

Moje úprava firmware z předchozího večera fungovala, takže jsem vydal release. Což kvůli vývojové byrokracii chvíli trvá. Saku, místní technik mi řekl, že po nějakem krátkém jednání mě vezme do druhého místa, kde mají nabíječky. Trvalo mu to docela dlouho a když jsem se pak optal, jak tam plánují připojit internet, zarazil jsem celý rolan oy, s tím, že mají jen jednu simkartu. A tak začalo šachování s modemem, které vyustílo v záblesk v nabíjecím boxu a obláček dýmu. Což nechceš. Taky jsem ale nezjistil, co přesně odešlo, protože po rozpojené a následném postupném zapojování se všechno zdálo ok.

Pak mě Saku odvezl do skladu v Toloo.

Sklad bylo ve skutečnosti podzemní  . Prý mu jeden slot nevyčítal baterii a při jejím opetovném vložení vydala zvuk jako když zapaluješ sporák a když tu baterii vytáhl, viděl plameny.

Saku nebyl k zastižení a tak jsem jel zpátky do rolanu na bikesharingu na Charlesův účet. Tam už Monika vypadala značně nešťastně z naakumulovaných drobných potíží, takže jsem jí aspoň trochu pomohl svými databázovými skripty.

Domu jsme jeli zas na kolech, ale cestou jsem zaslechl foném tyvole, což mi  přišlo, že do finštiny nesedí a bylo to tím, že jsme projeli kolem Tenkyho a Šťépy. Takže jsem sesedl z kola a povídal si celou cestu s nimi.

Večer už jsem jen nakoupil v Lidli Nasi Goreng a po jídle ohřátém na pánvi jsme si s vývojem dali partičku ferbla.

### 16.6. Děláme v přístavu

Ráno jsme s vláďou koukali do kódu, proč vypnutý box padá do bootloaderu. Vydali jsme kvůli tomu další release a po snídani se vydali na kolech do Rolanu. Ve stanici bylo jen jedno kolo a ještě k tomu nešlo půjčit. Takže Jiří vyrazil jednim směrem k Kammpi stanici a my s Vláďou ke stanici, kterou jsme viděl přdchozího dne. Na karmínovém draku jsem tam dorazil s předstihem a vypůjčil kolo na Charlesův účet.

V Rolanu jsme ověřili, že update pomohl a vyrazili do přístavu ke kolům pěšky. Před Rolanem ale stálo auto s kluky, co čekali na Tenkyho, takže nás hodili ke kolům.

Spousta jich byla zaklapnutá bez baterie a ukázalo se, že kryptonit sice omezuje proud, ale když se zahřeje, omezuje ho příliš. Takže jsem přišel s řešením. Ponořit ho do vody. Všichni tomu moc nevěřili, protože baterie a voda moc dohromady nejdou. Ale já jsem inženýr :)

Fungovalo to. Několik hodin. Pak už se PTC zahřívalo příliš rychle i ve vodě. Asi ho zničila elektrolýza. Otevírat kola je vskutku stupidní činnost, ale aspoň se u ní dá poslouchat muzika. K obědu jsem si s sebou vzal šlichtu z lidlu a ještě se s Vláďou zastavil pro nějakou zeleninu a zákusek do supermarketu.

Svítilo slunko, takže jsem byl oblečen na aláha a i se šel koupat do moře.

Po práci jsem jel s kluky, co se rozhodli nechodit pěšky, ale vzít freebiky. Ale odpojili se ode mne a jeli do supermarketu. Takže jsem si dal cestu skrz Helsinky nazdařbůh sem a tam. Prohlídl jsem si místa co už znám, doplnil mentální mapu a poslal Marťě fotky místních horských drah.

![image](16.jpg)

Vlastně mě docela lákalo jít na tu největší. Tou obrovskou houpačkou na Maťějské ve mně Marťa něco odemkla. 

### 17.6. Chuť na pivo

Cestou do Rolanu jsme potkali Charlese. V marketu jsem koupil vodu a v podstatě hned jsme se dali dolů do přístavu. Tam jsme se pustili do oprav kol. Dama je fakt nezvládla smontovat moc dobře. Displeje moc nefungují. Taky jsou dost často opačně. Za což ale můžeme my.

Došli jsme s Vláťou zpátky do Rolanu, nabrali Jiřího a Monču a vyrazili do čínské restaurace na all you can eat. Za 12,5 eur suši, čínské a thajské jídlo je na finsko docela fér deal. A všechno bylo dobré.

Další polovinu pracovního dne svítilo sluníčko. Ne svítilio. Pražilo jak blázen. Vlastně mi přišlo, že moje teď už na cikána opálené ruce už nemohou zčernat o mnoho víc, ale zřejmě jsem se zmýlil. Pomalu ale jistě ve mně rostla touha dát si pivko. Asi jsem alkoholik, ale co naděláš.

Když padla, vyrazili jsme na kolech zpátky domů. Rozhodně jsem vypadal, jako že mezi kluky nepatířím, protože všichni jeli na freebicích.

V Kampii v Kmarketu, jsme s vláďou nakoupili něco k snědku a každý dvě pivka. Já jsem samozřejmě v duchu "on the budget" vybral nějaký levný kousky, a doufal, že budou aspoň trochu dobrý.

Jedno chutnalo skoro jako Bráňa. Vlastně zahnalo i pocit hladu. A vlastně všichni u stolu měli pivo a do jídla se pouštěli až když uhasili žízeň. Možná jsme alkoholici všichni.

Marťa se vyptávala, jak nám to jde, tak jsme volali, dokud nedošla za Vilémem na Jarov.

Nový star trek a orville už byly na webu, takže jsem si říkal, že se na aspoň jeden podívám. Vybral jsem orville, pustil ho a asi po deseti minutách usnul jak mrtvola. Někdy v noci jsem se probral, ale uvědomil jsem si, že na gauči se spí lépe než v posteli v pokoji a tak jsem tam dospal i zbytek noci.

Ráno jsem si všiml opravdu zvláštní věci. Z průduch ventilace bylo slyšet zpěv. Takový dětský sbor. Ale zřejmě reprodukovaný, protože žádné hlasy mimo hudbu jsem neslyšel.

### 18.6. Prší

Kola už se mají rovážet do města. Rolan na to vyčlenil tým s jednou dodávkou.

Marťa šla ke mně domů zalít kytky. Psala, že rozlila vodu, tak jsem jí zavolal a chvíli jsme si povídali o tom jak se mají moje kytky a o tom, že bude se setrou šít kalhoty pro taťku. Tentokrát to snad už vyjde :).

Předpověď říkala, že bude pršet. Chvíli to vypadalo, že ne, ale pak začlo. Takže jsem stihl jen opravit pár displejů a pak monika oficiálně prohlásila, že končíme protože víkend si prý zasloužíme.

V obavách z toho že promoknu nažmach, jsem tedy vyrazil v tempu zpátky dom. Věděl jsem, že sice nemám klíče, ale aspoň jsem se chtěl schovat na chodbu. Kde jsem mohl dopisovat deník.

Vyjma salátu jsem toho doma moc neměl, ale stačilo. Pustil jsem si konečně ten seriál, u kterého jsem předtím usnul a po seriálu dopisoval deník.

Objevil jsem, že moji kolegové jsou buďto workoholici, nebo povaleči. A vytáhnout je někam ven je docela nadlidský úkol. Kór když venku mrholilo. Takže jsem vyrazil ven sám. Směrem k mé oblíbené knihovně. Tam jsem objevil, že mají spoustu deskovek, které bych mohl příště použít k vytežení alespň některých kolegů. A taky jsem vymylsel plán. Znovu jsem nainstaloval tinder a do bia napsal víceměne pár předchozích řádek a to, že hledám někoho s kým se nebudu nudit.

Na náměstí přišlo zklamání. Konal jsem tam burger lover's festival. A předchozího dne zpívala aurora. Ne že bych na ní ujížděl, ale vmetl bych to Jardovi do obličeje.

![image](18.jpg)

Chvíli jsem ještě bloumal po městě ale nakonec jsem se vrátil domů a cestou si dal sendvič z K-marketu.

### 19.6. Vláďa rozbil skoro všechna kola

Ráno jsme vyrazili bez Vláďi a Jiřího, kteří řešili nějaké softwarové a firmwarové věci, co se lépe dělají na bytě než v terénu.

Někdy v poledne Vláďa omylem zadal do formuláře pro upgrade firmware dvě rozdílné verze pro stejnou desku a všechna kola co naskočila do upgradu se zasekla v nekonečném kolotoči upgradu, čímž zasekl všechny práce.

Na oběd jsme zašli na kebab. Kluci si dali kebab se salátem na talíř. Jitka vepřové, Vláďa kuřecí a já falfel v pitě.

Sluníčko nás všechny vyčerpávalo. Mě například nedávalo smysl, proč mi servo jezdí jedním směrem, ale druhým ne. Přitom to bylo starým firmwarem a byl jsem to já, kdo ladil ten nový, právě kvůli tomu, že servomotory nefungovaly. Monika rozhodla, že skončíme dříve, neb když nebudeme fresh, budeme dělat chyby.

Domů jsme jeli já Vláďa a Jiří. Ostatní jeli někam na pizzu.

Protože mě došlo jídlo, Jirka se rozdělil o svou tikka masalu s naanem, kterou uvařil den předem. Po jídle se ale zas ztratili v práci a tak jsem vyrazil na kole ven.

![image](19.jpg)

Dojel jsem na ostrov, který jsem si vyhlídl na mapě. Na té byl zelený a nepůsobil jako hřbitov. Což je u map častý chyták. Byl to skanzen se spoustou dobových stavení a docela hezky, možná na můj vkus až moc, upravenou přírodou. Na jeho konci byly výběžky kamení do zátočiny moře. Tam jsem si sedl a provedl dechové cvičení pro uklidnění mysli. Seděl jsem tam nejmíň hodinu, skoro meditoval v mírném dešti, sledoval ptáky a užíval si zvuku moře, který je v čechách tak nedostupný. Když už mi začala být zima, obešel ostrov z druhé strany a na kole jel zpět.

### 20.6. Výpůjčky už začínají

Vstal jsem zbytečně brzy. Ale aspoň jsem si zacvičil, než se kluci vůbec probrali. Rána v Helsinkách už se stávají rutijní. Stejný scénář snídaně. Cesta na kolech do Rolanu. Pozvolné rozběhnutí prací v přístavu a pak jedna oprava kola za druhou.

Na oběd jsme byli opět v All you can eat číně. Tentokrát jsem se docela napráskl a zapil to kávou. Nevím jestli to bylo tou kávou, ale přišel na mě bolehlav a omdlívací stav. Ten se prohloubil, když jsem zpátky v přístavu čichal smrad spálené baterie, která hořela někdy v momentu, kdy jsme byli na obědě. Omar jí uhasil práškovým hasičákem, což Vláďa trochu odsoudil, protože nechat jí vyhořet hezky venku na betonu, by bylo bezpečnější.

Většina osazenstva dál testovala a servisovala připravená kola. Já s Tenkym řešil složitější opravy. To že jsem se od nich pustil nikdo nedementoval a mě to bavilo víc, byť jsem se někdy zaseknul doclea dlouho u mysteriozních chyb. Například u kola 19, kde dle nálepky nefungoval motor. Motor vskutku nefungoval, ale nefungoval ani servomotor, takže do kola bylo třeba se vloupat. Při vyndání vložky, vše vypadalo ok. Při připojení kabelů kola, ale ebmc přestala posílat fw. Vypadalo to skoro jako Tenkyho 112. Ale měfungoval displej. Po Výměně UTP, která nepřinesla ovoce jsem se naštval a šel vyměnit ebmc. Na té jsem si všiml, že tranzistor co spíná PAS byl spálený. Inu to vysvětlilo mnohé. PAS byl dle pípáku spálený na bezodporový kus křemíku. Jenže.. magnetické kuličky nešly vyndat z klik. A vůbec.. výměna PAS senzoru je na dýl. Prostě mi tohle kolo zabralo fakt dlouhou dobu.

Když už jsem se blížil ke konci, kluci už uklízeli nástroje, protože přicházel déšť. Ten nám ukončil směnu o trochu dříve než normálně a na cestě zpátky jsme s Jiřím zmokli nažmach.

Kousek od domu jsem ale našel venku půl litr Karhu. Suverén jak blázen :) Jídla už mi moc nezbývalo, takže jsem vyrazil do Lidlu. Tam se do mě pustil sekuriťák, když jsem si v obchodě pískal. Přirovnal to tomu přijít do obchodu nahý, s čímž jsem tedy nesouhasil. Kdybych ale nesouhlasil více, hrozilo, že mě sbouchají a vyhodí, takže jsem si pískat přestal. Narozdíl od debilního sekuriťáka mě ale potěšila asistentka u samoobslužných pokladen v burce. Byla milá a měla hezký hlas. Jestli byla i pěkná to netuším, ale dojem ve mně zanechala dobrý. Do mého nového půllitru jsem si pořídil ležák značky ležák. Vysoká kvalita, nízká cena říkal jsem si. Inu oboje bylo spíše nízké. Ale i tak mám ze sklenky radost.

Večer jsme sledovali kolo 108, kteér se přestalo hlásit, připraveni vyrazit do terénu a zachraňovat situaci. A před spaním se ve Vláďově pokoji rozezněl požární alarm.

### 21.6. Křídla

Ráno mi v Rolanu vrazili kolo, kterému prý nepomáhal motor. Nechal jsem tedy Karmínového draka u nich a do přístavu dojel na nefunkčním freebiku.

Ten den jsme měli plán dokontolovat všechna zbývající kola a vyřešit všechny problémy doposavad nalezené. Já si vybral kola, kterým nepomáhal motor. Bylo jich asi sešt. Byla převážně z Lumenu a problém byl většinou v tom, že je někdo nezapojil. Někdy motor, někdy pas a někdy třeba vůbec žádný kabel do vložky. Moc nechápu jak je možné, že se k nám taková kola vůbec dostala, ale byl ušité tak horkou jehlou, že všechno je možné.

Na all you can eat Čínu tentokrát šli kluci z Kyjí, ale Jiří s Vláďou se k nim připojili. Já si ráno do lednice schoval Nasi Goreng, takže já obědval levně v rolanu. Taky jsem tam ještě levněji, rozuměj zadarmo, uvařil kávu, dal si jejich sušenku a pokecal s Monikou o tom jak jim to jde.

Druhou polovinu dne jsem pokračoval v opravách kol co nejela. Ostatní už taky přešli na opravy a objevovali se opravdu tajemné věci. Například jsem musel zakládat řidítka, protože jedna byla duplicitní, takže nešly přiřadit elektroniky a kolo tak nemohlo opustit staging.

Padlo rozhodnutí, že večeřet budeme křídla, protože Tenky se na ně těší a nestihl by to před odletem.

Takže jsem sbalil věci. Vyrazil do Rolanu. Nabral Moniku a celá naše parta vyrazila na kolech k nám na byt a následně do centra hledat křídlový podnik.

Na těch dvou posledních kilometrech jsme se dokázali asi dvakrát ztratit a to jsme měli přesné souřadnice v chatu.

Tenky se Štěpánem si objednali nějaké spešl kousky. Zbytek jsme vzali párty mix, který vyšel levněji a byl v tom randál omáček a příloh.

Místní pivo do nachlazených půllitrů mě potěšilo snad nejvíce. Omáčka na křídlech byla hodně kyselá a maso v ní bylo hodně utopené. To vadilo Jiřímu a tak toho moc nesnědl. V rámci boji proti vyhazování jídla jsem snědl všechno co ostatní nechávali a ohlodal každou kost až na kost. Zatáhl to Ludva což bylo sympatický.

Cestou zpátky jsem si uvědomil, že nemám helmu. Byl jsem ale bytostně přesvědčený o tom, že bez helmy bych na kolo nesedl. Doma se ale ukázalo, že celou dobu ležela na posteli.

A kluky jsme si u jídelního stolu povídali o provozu v Praze a sdíleli historky s života s freebikem.

Večer se Jirka zabalil, protože ráno vyrážel brzy na vlak na letiště.

Psal jsem si chvíli s Marťou. Psala, že je po uši zamilovaná do Viléma a že má obavy, že do toho spadla až příliš rychle. Řekl jsem jí, ať moc nepřemýšlí a má radost z toho, že má radost.

### 22.6. Volno

Jiří odjel vlakem brzy ráno. Probudil mě, takže jsem se stihl rozloučit, ale pak jsem ještě stihl usnout. Když jsem pak vstal, Tenky už se chystal na svojí směnu. Rozhodl se totiž, že jako jediný půjde řešit posledních asi 5 kol a bude sledovat vykládání kamionu a počínání finů. Já jsem během snídaně koukal do mapy a jako cíl cyklovýletu jsem vybral národní park na severo-východě.

Už cesta skrz město mě bavila. Jel jsem po cestě, kde cyklosteza nevedla podél silnice, ale v aleji uprostřed. Vypadalo to parádně. Cyklostezky ve finsku mě postupně přesvědčovaly k tomu nejet do Estonska, ale vyrazit skrz finsko na západ do Turku a přejet  trajektem do Stockholmu a užívat Skandinávie.

Cykloinfrastruktura mě překvapovala víc a víc. Dálniční nadjezd, který naší milionovou lávku předčil ve velikosti i ve stylu mně vyvolával nadšení.

Možná kvůli nadšení jsem se ztratil. A z ničeho nic jsem jel lesem. Po kořenech a jehličí. Ale byla to zábava, les voňěl a já měl spoustu energie. Dokonce jsem v lese najel na singletrek a chvíli si sjížel houpání a klopenky. Pak mě napadlo si to natočit a při držení mobilu jsem se rozbil. Hlavně že to mám na videu.

Inu, vyrazil jsem zpět na vymyšlenou trasu, ale ztratil se opět. Co naplat, změnil jsem plán trasy a odbočky vybíral náhodně. Stejně bylo všude hezky.

Při pauzičce u venkovního posilovacího náčiní, jsem zavolal taťkovi.

Dál jsem se rozhodl, že je na čase vidět moře. A tak jsem jel na jih a sjel na moc hezký polostrov. Létali kolem mě racci a já se rozhodl, že nachytám trochu bronzu. Rozdíl mezi pažemi a zbytkem těla byl i přes práci na kolech do půl těla stále propastný.

Výběžky do moře jsou zrádné. Člověk jede v domění, že se vrací do centra ale po několika kilometrech zjistí, že se musí vracet. Taky mě napálili mapy.cz, které mě vedli na most, který dostaví až v roce 2026. Bude fakt hezký o tom žádná. Ale základy mě přes moře nedostaly, takže jsem se opět musel vracet. Cyklomagistrála podél metra ale stála za to.

Nikde jsem ale neviděl pítka na doplnění mé láhva a žízeň mě začala táhnout domů přímější cestou. Tam jsem si udělal Bami Gotreng a pak se chvíli válel v obýváku a poslouchal jak Vláďa trpí, kvůli tomu, že Němci ve First Data se rozhodli něco změnit, aniž by nám o tom řekli.

Protože noc byla ještě mladá a můj krokoměr hlásil trapných dva tisíce kroků, vyrazil jsem pěšky na pláž. Vzpoměl jsem si totiž, že tam mají parádní venkovní tělocvičnu a já jsem cítil, že bych mohl svým tenoučkým ručkám trochu zatopit. Výlet se mi ale značně nevyplatil. Ztratil jsem totiž levé sluchátko v písku. Prostě jsem si sundal tričko a bylo fuč. Hledal jsem ho fakt dlouho, dokonce jsem i pustil hudbu na co nejvíc to šlo, ale šum jsem zaslechl jen z toho, které jsem měl v kapse.

A tak jsem aspoň pocvičil svalstvo na posilovacích strojích, které můžou finsku v čechách jen závidět. Výmyk jsem ale nedal. Nemůžu se Marťe ještě vysmát.

### 23.6. Boxy opravené

Ráno se mi úplně nechtělo vstávat. Ale zřejmě jsem nebyl jediný. Papabear se vyhrabal z postele až tak o půl hodiny později. Když už bylo po osmé. Dost na to abychom nestihli dorazit do Rolanu na půl, což byl čas kdy se normálně scházíme. Vyrazil jsem sám. Martínkovic dorazili jen pár minut po mě.

Z Prahy mi kamionem dorazily náhradní elektroniky pro nabíjecí boxy, takže jsem se pustil do práce a zprovoznil to co Vláďovi uhořelo.

Pro ostatní ale práce nebyla, takže jeli natankovat naftu a AdBlue a na zbytek dne dostali od Moniky volno. S Ondrou jsme se jali servisáka Vladimira. Vyměňoval ebmc, kvůli tomu, že kolo nevyčítalo baterii. Když jsem zjistil, že vyndal ebmc04, začal jsem větřit zradu. Čtyřka totiž má ochranný transil. A vskutku, chyba byla v konektoru baterie. Někde v geometrii vložky je zrada, protože tohle se před Helsinkami nedělo.

Obědval jsem jídlo, co jsem si do lednice dal asi 4 dny zpátky. V jídelně si se mnou povídala paní z customer service co stojí u počítače. Do té doby jsem nevěděl zda mluví anglicky, protože u dveří na mě většinou jen kývla. Ale při obědě byla povídavá.

Když jsem dojedl a dopil kávu, vyrazil jsem do podzemního parkoviště pod operou, kde se nachází ostatní boxy dodat CBN, za ten, který se nehlásil. Trefil jsem tam bez mapy. Vlastně jsem měl pocit, že Helsinky už začínám docela znát.

Na baterie v boxech v mezičase nikdo nesáhl. Monitory usnuli, kvůli timeoutu, který jsem vypnul jen v Rolanu. Během oprav, se otočily tři dodávky pro baterie do skůtrů, ale freebiky asi jezdí na pránu.

Zbytek dne jsem byl doma a dodělával manuály a issues v githubu. Nevím, jak jsme mohli bez githubu fungovat.

Na internetech jsem se dočetl, že psaní si deníku je mentálně léčebná činnost, kterou terapeuti předepisují svým pacientům. Lečím se tedy aniž bych platil dardu cvokaři. A škrt jako já cení :)

### 24.6. Nejdelší den v roce

Ráno jsem koukal na nový díl Orville. Byl totiž svátek: Nejdelší den v roce. Teda, ne že by to byla pravda. Nejdelší den byl 21. ale zřejmě lepší slavit v pátek. Po snídani jsem si šel zaplavat do moře. Tam a zpátky jsem běžel naboso, lehce pod šesti minutovým tempem. Koleno mě nerozbolelo. Klenba na pravé noze trochu jo. Ale taky jsem neběžel od nehody na lyžích, takže po malých kouscích se do toho dostanu. Nemusí pršet, stačí když kape.

Na bytě jsem něco pojedl, dospěl k názoru že tam není co dělat a tak vyrazil ven na kole do Central Parku. Finsky keskuspuisto. Obě dvě části toho slova znám, což moje ego vystřelilo do nebetyčných výšin.

Keskuspuisto je taková nudle lesa vedoucí už někde od opery až do Vanty. Je protkaná sítí silnic, silniček, chodníčků a trailů. Je tam čistý vzduch a lidí moc ne. Ideální místo na výlet.

Moje kolo začalo vydávat divné zvuky, ale objevil jsem, že je to jen povolený držák na láhev a vhodným kamínkem ho utáhl. Skrz park jsem dojel až k řece a rozhodl se jet podél ní. Myslel jsem si, že jedu někam do vnitrozemí, ale po asi patnácti kilometrech jízdy jsem přejížděl most, který už jsem znal. Přejížděl jsem po něm na cestě do národního parku.

Během zastávky u delty řeky jsem telefonoval s Niki. Vrátila se z dovolené na Mallorce a zněla z ní nadšeně. Domluvili jsme se, že si ještě v průběhu mé cesty zavoláme.

Zbytek cesty už vedl skrz město. U elektrárny jsem potkal pár na sdílených kolech. Pán jel na Alepabiku a paní na freebiku. Freebike nevydával žádné hnusné zvuky načež jsem byl patřičně hrdý.

![image](24.jpg)

Večer jsme si s kluky sedli na soupis seznamu toho, co udělaly v externích výrobách blbě. Seznam z Damy byl vskutku dlouhatánský. Vlastně by se dalo říct, že postavili celé kolo úplně blbě, což by ale nebylo moc kontruktivní. Já jsem založil issue na seznam věcí, které vylepšit v návodech a nebylo toho málo. Objevil jsem například, že kapitola Seřízení brzd prostě úplně chybí. Možná to byl důvod, proč jsme každou brzdu museli seřizovat my.

### 25.6. Nudím se

Když jsem vstal, Tenky, Štépa a Tomáš už byli v trapu. Nechali po sobě na bytě Kyjský toustovač. Štěpa mi napsal, že je zbitý a skutečně byl rozlomený na 2 kusy, takže jsem ho vyhodil. Zbyl po nich chleba, vajíčka, rýže, těstoviny a ještě pár dalších věcí. Inu, Adam vyhrál a ušetří na jídle. Dopoledne jsem dělal na nějakých issues a když na nás přišel hlad vyrazili jsme na jídlo do města.

Bloudili jsme podél Kampii, ale zahrádky venku buď nebyly, nebo patřili k řetězcům typu Hesburger, což mě nezaujalo. Došli jsme až na náměstí za hlavním nádražím do fancy třídy, ale žiješ jen jednou, takže jsme po obejití bloku s restauracemi vybrali mexickou. Objednávat se muselo na baru a holčina po španělské domluvě s lidmi v kuchyni nám holčina řekla, že jim to bude trvat 25 minut. Naštěstí jsme meličerné  pivo.

V ulici měli na šnůrkách dráčky co zřejmě sloužili k odhánění racků. Ale nefungovalo to. Racci úspěšně pojídali pizzu kousotek od nás. Naštěstí nám nenakáleli do piva. To by bylo fakt neštěstí, při představě že stálo 7 euro.

Chvilku jsem fandil dvěma saxofonistům, ale když jsem objevil, že hrají jen dvě písně dokola, trochu mě to zklamalo.

Po obědě jsem se vrhl na opravy návodů, což mi zabralo většinu odpoledne. A když už jsem měl hotovo, sedl jsem na kolo a vyrazil na pláž nekde západně od helsinek s hamakou a knížkou.

Po cestě mi ze skupini Výletníci přicházeli notifikace o tom, že Jarda se Sárou chtějí jít na procházku Prahou. Marťa se k nim přidala s Vilémem. Zpětně jsem se dozvěděl, že Jarda se Sárou si mysleli, že Vilém je pes. Což vlastně nebylo tak překvapivý, protože Marťy pes se jmenuje Cedrik.

Asi jsem se ještě úplně nedostal přes fakt, že chodí s Vilémem, nebo možná mě jen štvalo, že tam nejsem s nimi. Ale při čtení knihy jsem byl trochu nesvůj a nedokázal jsem se na ní moc soustředit. Tak jsem alespoň šel plavat a dát energii do sportu.

Večer jsem ještě kouknul na doktora Strange v mnohavesmru šílenství.. Byl to fakt brak. Ale jestli plánovali, že to bude brak tak se jim to povedlo fakt dobře.

### 26.6. Čtu knížku a poslouchám klasickou hudbu

Celé dopoledne jsme si četl Murakamiho. Ta knížka je strašnej bizár, ale baví mě a tak jí asi dočtu i přes to, že nic v ní nedává smysl. Taky jsem rozkoukal Obi-Wana a chvíli upravoval návody na naší wiki. Ohledně kola v moři jsem od moniky nedostal žádnou zprávu.

Večer jsem jel plavat na ostrov kousek od zoo. Nějak mi nedošlo, že pláž nebude tak malebná, protože tam začínají stavět ten královský most, ale lidi tam plavali tak jako tak. Chvilku jsem pozoroval skupinku černochů a indů mezi nimiž byla jedna milanovka, která je svým vzhledem měla všechny omotaný kolem prstu.

Potom jsem se pustil do opravdového plavání, což už jem chvilku nedělal. Od první bóje k poslední kraul a zpátky prsa. Mohlo to být skoro dvě stě tam a zpět a dal jsem si nejmíň pět sérií.

### 27.6. Nosič a tašky

Moc jsem toho nenaspal. Nevím zda to bylo tou skvělou kávou, co jsem si koupil a vypil jí tunu, ale od čtyř ráno jsem se v posteli obracel jako ražiči. K snídani jsem využil zbytky po klucích a udělal si úplnou hostinu. S Vláďou jsme na kolech dorazili do Rolanu, kde jsme velmi, ale opravdu velmi dlouho čekali, až dorazí Saku.

To se stalo někdy kolem jedenácté. A nutno říct, že se s ostatními dvěma servisáky dali do vkládání baterií do kol. Dokonce si i sami všímali problémů, například nezkalibrovaného displeje.

Když už bylo jasné, že tam jsme zbyteční, vyrazili jsme na oběd. Naposledy na all-you-can-eat čínu. Protože to prostě bylo dobrý a byl to kauf.

Všiml jsem si tam takoví té dětsé jídelní stoličky, ze které jsem jako dítě vyšrouboval osičku a strčil jí do zásuvky, což je má první vzpomínka. Zavedl jsem tím téma obědové diskuse a objevil tak, že Omar byl ve školce gauner.

Po obědě jeli Martínkovic pokračivat v práci domů. Mě už zvonila hrana co se tašek na kolo týkalo a tak jsme se vydal do cykloobchodů, které jsem si vyznačil na mapě.

Hend v prvním byl bezva cápek, co mi vyvrátil teorii o použití matičky a šroubu na přidělání standardního nosiče na můj extrea atypický rám. Prý by hlava šroubu byla v kolizi s pastorkem. Musel jsem mu dát za pravdu, ale nepotěšilo mě to. Obzvlášť když žádný nosič, který by mě z té prekérní situace dostal neměl.

Druhé dva obhody byly zavřené. A i kdyby nebyly, vypadaly, že sortiment mají ještě omezenější než ten první. Dohnalo mě to k tomu, vzít si sadu a odšroubovat nosič ze zombajku před lidlem, který jsem si vyhlídl pár dní nazpět.

Byla to ale marná snaha, protože moje kolo má větší průměr, což jsem teda zjistil až po uloupení z kola. Marná snaha, otočil jsem se doma pro něco k pití, protože venku bylo na chcípnutí a pak se vydal do dalšího obchodu.

Už u dveří mi bylo jasné, že tenhle obchod je jiný kafe. Několik dálkových, či bych se nebál říci transevropských, cyklistů si před obchodem vylepšovalo svá vozidla. A já našel stojan, který šel přidělat za osu a za sedlovku. I Ortlieb brašny měly. Akorát kombinace nosiče a brašen vyšla na 250 euro, což převyšuje pořizovací náklady na Karmínového draka. Ale co už.. do toho co má člověk rád je třeba investovat.. řekl jsem si po asi hodině váhání a nakopuil ještě adaptér na ventílek.

Do obchodu mi volal pan Ambrož, který byl mírně překvapený, že se mi dovolal do finska. Já byl zase překvapený, že mi volá pět minut před konecem jeho pracovní doby. To se pak těžko něco řeší. Ale domluvili jsme se, že zařízení, které nefunguje nechá zapnuté a já to vyřeším později, což jsem taky udělal.

![image](27.jpg)

### 28.6. Poslední pracovní den v Helsinkách

Můj nový nosič a tašky bylo třea otestovat, takže laptop a tu trochu nářadí jsem místo do batůžku sbalil do brašny a připevnil jí dozadu na kolo. Vláďa si šel ven vybrat freebike. První ke kterému přišel měl povolenou kliku. Tak povolenou, že při prvním šlápnutí upadla. Chvíli zkoušel, zda na tom nedojede do Rolanu, že by to přímo opravili, nebo alespoň nemuseli svážet, ale moc mu to nešlo. Takže chybu nahlásil aplikací a vybral jiné kolo.

Když jsme dorazili, všiml jsem si jedné nenabité baterie v boxu. Po chvilkové diagnóze jsem zjistil, že to není baterií ale slotem. Paráda. To by se opravdu nemělo dít.

Chvíli jsem procházel kód a schémata a došel k tomu, že odešlo něco v měření napětí nebo proudu, což jsem mohl říct i po pěti vteřinách, takže stejně nešlo dělat nic lepšího než ten node prostě vyměnit. Pokud to takhle půjde dále, dlouho ten box fungovat nebude. Do hlavy mi to ale úplně nejde, neb v Karlíně nám běží roky a celou pražskou sezonu byl v plném zápřahu.

Zbytek první poloviny pracovního dne jsem strávil vysvětlováním toho jak co funguje Vladimirovi. Po poledni z Vláďi vypadlo, že 3 kola mají nefunční terminál i po několika restartech. Takže jsem pro jedno z nich dojel. Bylo zaparkované před budovou Microsotu za mostem na Espoo, kde jsem už byl, když jsem jel z pláže.

Nevěděl jsem, zda vlastně ještě stihnu Moniku s Omarem, protože Ondra vypadal, že už chce domů, když jsem vyjížděl a kolo 511 bylo pět kilometrů daleko. Ale ještě jsme se viděli. Když jsme se dělili objal jsem je na rozloučenou.

Vzpoměl jsem si, že jsme jim ale neukázali jak zkalibrovat ten magnetometr v displeji, který našel Saku dole v přístavu. Takže jsem zavolal Vladimíra aby jel se mnou do přístavu podívat se jak na to a sehnal klíče. Vláďa měl taky hotovo a tak jel dolů s námi. Ale pohořeli jsme. Kola měla kabel vedený spodem a přilepený mamutem. Čert do toho Ivana. Ten nýt co vymyslel původně by byl o tolik lepší. Vláďa ale vymyslel jak z toho ven. Stačilo přece rozebrat další kolo, tam určitě bude kabel vedený horem.

Nebyl. Nebyl ani ve čtyřech dalších, Horem byl zřejmě vedený jen v kolech z Kyjí a damy a jediné kolo z Kyjí bylo to, kterému se ohnul rám, talže ho kluci použíali jako zdroj náhradních dílů, což nám zkazilo plány. Takže jsme mu slíbili prodlužovák a vysvětlili co dělat, až ho mít bude.

Když jsme se vrátili na byt, ukázalo se, že práce zdaleka nekončí. Vojta měl nějaké problémy se stanicemi ve francii. Vystopoval jsem to k tomu, že na 1nce simkartách došla data. Což zřejmě DJ věděl, ale nikomu to neřekl. Pak jsem ještě založil asi 5 issues na githubu a nějaká ohledně manuálů uzavřel.

Protože jsme s Vláďou dojídali zbytky poslední dva dny, už nám na večeři nic kloudnýho nezbylo. Vyrazili jsme proto naposledy do Helsinského K-Martu v Kampii. Taky jsme vzali plechovky a vratný plast s jehož vracením jsme stejně docela pohořeli, neb stroj byl plný. Na veřeři jsem si koupil lososa s kaší za 8 euro. Konec konců bylo to oslavné jídlo konce práce.

Večer mi psala Marťa. Měla prý po delší době večer pro sebe. Chvíli jsme si jen psali, ale pak jsme se dohodli, že si zavoláme. Behem procházky jsme se bavili asi hodinu a půl a uteklo mi to jako voda. Marťa mi chybí. Asi je to z mého deníku hodně patrné, ale ze všech lidí co znám mi chybí nejvíc. 

### 29.6. Výlet začíná

Ale ráno bylo ještě poněkud standardní. Budík jsem měl na šestou protože vláďa řekl, že v tolik bude vstávat abych stihnul vlak na letiště a Mě přišlo blbý zůstávat spát když odjíždí bez rozloučení.

Při snídani jsme si povídali o mojem plánu na cestu dál a o tom, že jeho vlak možná bude mít výluku o které informovala v HSL aplikace. I kdyby ale jel busem, měl by to stihnout.

Když byl pryč rozhodl jsem se, že byt dám trochu do pucu, uvařím si kafe a ještě si naposledy užiju výdobytků civilizace jako je teplá sprcha a sofa.

Nakonec už jsem jen vynes odpadky, natočil video o tom jak je tam hezky uklizíno, vzal svoje zabalené tašky a vyrazil dolů ke Karmínovému drakovi.

A pak jsem vyjel. stejným směrem jako do práce takže cesta působila mírně rutinně. Pod váhou plných tašek se ale Karmínový drak chová jinak. Doufám že mu to nějak neškodí protože na něm plánuju ujet víc jak 2500 kilometrů.

Den zpátky jsem váhal zda si sebou vzít laptop. Po zhruba čtyřiceti kilometrech se ukázalo že jsem neorohloupil. Že Safira mi psali že NFCU tester nefunguje. maličko jsem to tušil, Nepřišel jsem ho navrhnul omylem zrcadlově a uvnitř jsou nějaké dobastlené propojky, které pravděpodobně nepřežili cestu.

Takže jsem si sedl na zem vytáhnu laptop připojil k němu iPhone zapnu VPN co. SS háčku a připojil jsem se do kunštátu kde jsem jim změnil testovací scénář. cítil jsem se jako digitální nomád.

![image](29_1.jpg)

Vyfotil jsem se u toho a poslal jsem to kamarádům.

V k-marketu jsem si koupil trojici sendvičů, která tvořila můj oběd. Pak jsem se vydal na cestu dál a někde jsem hloupě odbočil a přidal si tak asi 30 kilometrů. To že jedu blbě jsem nepoznal tím, že bych se podíval jako normální člověk do mapy, ale tím že jsem potkal ceduli na které se psalo helsinky 40 kilometrů a o asi hodinu později ceduli na které se psalo helsinky 32 kilometrů. Zajížďka vlastně měla horší terén, potkal jsem na ní bouřku, při které nepršelo a mírný déšť, který padal z modré oblohy. Ve Finsku je všechno jinak.

Když to šlo vrátil jsem se na Eurovelo 10 a pokračoval dál k mému cíli. Tím byla chatka kterou jsem předtím našel na mapě. Než jsem do ní dorazil ještě jsem se zastavil v obchodu pro nějakou večeři zapalovač a čokoládu abych měla energii na další cestu. Taky jsem u kafe pultu sebral kelímek a míchátko abych měl čím večeřet a do čeho si udělat ráno vločky.

![image](29_3.jpg)

K chatce se jelo asi kilometr po štěrku škoda že nemám gravel kolo. Na mých dvacet pětkách to opravdu nešlo, takže jsem kolo tlačil. Ale stálo to za to. Katka byla ještě lepší než jsem si představoval. Cestou k ní byl přístřešek s dřívím na oheň a sekerou, dřevěná přístupová cestička, soukromá pláž kadibudka a kouzelné místo kam natáhnout hamaku. Natočil jsem si o tom video.

![image](29_2.jpg)

Napsal jsem Ondrovi, Marťě a ozvala se mi Míša, která mi Finsko těžce záviděla, protože prý byla zaseklá v Německu.

Pak jsem si šel zaplavat koneckonců jezero k tomu přímo vyzývalo.

Po osušení jsem zaslechl zvuk přijíždějícího auta po štěrku A po chvíli se objevily tri Fini s krabicí zřejmě plnou pivek, ale asi se mě lekli a tak to otočili a šli jinam. Na jednu stranu mě zamrzelo, že jsem nepoznal nový lidi, ale klid a houpání v hamace taky dobrý.

Odešli někam dál k jezeru. Pak přijela další auta a další lidé kteří se nim přidali. Dělali docela hluk a pouštěli muziku. Měl jsem pocit že muzika se do toho místa nehodí. Vlastně když jsem se z hamaky díval na svoje kolo tak jsem měl pocit, že se do toho místa nehodí. Karmínový drak patří do Prahy. Ale třeba už ne. Třeba už ani já do Prahy tolik nepatřím.

Zbytek večera jsem četl [*Konec světa a Hard-boiled Wonderland*](https://www.goodreads.com/book/show/7921266-konec-sv-ta-hard-boiled-wonderland). Četl tu knížku po strašně malých kouscích od dne, kdy jsme s Marťou seděli před nádražím. Je divná přesně jak její název a vlastně mě fascinuje, že jsem jí ještě neodložil. Ale něco na tom Murakamim je.. možná proto ho čte kde kdo kolem mě.

### 30.6. Do národního parku

Budili mě hned 3 věci naráz. Cold butt syndrom, který jsem vyřešil tím že jsem si došel pro karimatku. Pak světlo a komáři. Moje Moskytiéra sice funguje parádně, ale zvuk komárů poletujících kolem mě neodstraní. Nakonec mi ale pomohlo omotat si hlavu mikinou, což vyřešilo i problém se světlem.

Vythl jsem laptop a poslal petrovi fakturu za červen. Tím se mi taky dobil telefon. Naneštěstí jsem udělal chybu v iču a petr mi jí vrátil.

Pak jsem si šel číst a u toho usnul na další dvě hodiny. Po druhém vstávání jsem se šel vykoupat. Moje jméno mi při koupání dovoluje nechat plavky v batohu. Sice jsem se chviličku ostychem, kdyz kolem me projížděl člun s lidmi. Pak jsem si ale řekl, že kromě bělosti mého opáleného zadku se vlastně nemám za co stydět.

Měl naplánováno asi šedesát kilometrů. A tak nijak nevadilo, že jsem se vyhrabal až kolem jedenácté. Prvních třicet kilometrů bylo po silnici velké zhruba jako silnice z Hradce do Budějic. Bez boční cyklostezky. Ale aut bylo málo a Fini odstup docela dávají.

Ve vesnici Kisko jsem se zastavil a snědl tofu, chleba a banán ze svých zásob a pak pokračoval skrz oblast těžce připomínající zarostlou pískovnu u Stráže nad Nežárkou. Stejné stromy, stené písečné cesty i stejná vůně. A dokonce i stejný povrchov důl tam byl, což vysvětlilo mnohé. Zhoršujícím se terénem jsem nakonec dorazil až k mému vyhlídnutému přístřešku. Od něj se šlo k jezeru ještě chvilku pěšky, ale zato jsem ho měl celé pro sebe. A tak nastal čas snížit poměr opálených nohou vůči neopálenému zadku.

![image](30.jpg)

Četl jsem si u opalování knížku a příjemně relaxoval. Občas, když už mi bylo horko jsem si dal pár temp v teplé vodě a vydržel tam tahkle chillovat až asi do půl osmé, kdy mě hlad donutil vyrazit nazpět ke kolu. Tam jsem pojedl zásoby, připravil ležení a s knihou se houpal až do noci.

V noci přišli fini. Nebyli ale hluční, jako ti z předešlého dne. Potichu si postavili dva stany a šli spát.
