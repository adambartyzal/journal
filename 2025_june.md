[<< Květen](2025_may.md)<br>

- [1.6. Reset the rooms](#16-reset-the-rooms)
- [2.6. Žiju se zmatkářkou](#26-žiju-se-zmatkářkou)
- [3.6. Plyn, potopa a bramboráky v nerezu](#36-plyn-potopa-a-bramboráky-v-nerezu)
- [4.6. Jiná liga](#46-jiná-liga)
- [5.6. A la España](#56-a-la-españa)
- [6.6. Optimalizace](#66-optimalizace)
- [7.6. Příjemně promoklý](#76-příjemně-promoklý)
- [8.6. Vosk, pivo a cedule](#86-vosk-pivo-a-cedule)
- [9.6. g2 měly už dávno zmizet](#96-g2-měly-už-dávno-zmizet)
- [10.6. Neadekvátní mzda](#106-neadekvátní-mzda)
- [11.6. Merino jede](#116-merino-jede)
- [12.6. Moře v Praze... v bazénu](#126-moře-v-praze-v-bazénu)
- [13.6. Zřejmě zlodějna?](#136-zřejmě-zlodějna)
- [14.6. Poznávat hood](#146-poznávat-hood)
- [15.6. Pryč s ledem](#156-pryč-s-ledem)
- [16.6. Poslední beďas ve školním roce](#166-poslední-beďas-ve-školním-roce)
- [17.6. Pojišťovák](#176-pojišťovák)
- [18.6. Španělské Lahti](#186-španělské-lahti)
- [19.6. Špionská práce](#196-špionská-práce)
- [20.6. Birdwatching](#206-birdwatching)
- [21.6. Španělé nechodí plavat](#216-španělé-nechodí-plavat)
- [22.6. Bez ženy nuda](#226-bez-ženy-nuda)
- [23.6. Churros a Paella](#236-churros-a-paella)
- [24.6. Bez kola](#246-bez-kola)
- [25.6. Z horka do horka](#256-z-horka-do-horka)
- [26.6. V brýlích bez brýlí](#266-v-brýlích-bez-brýlí)
- [27.6. NASA hadr](#276-nasa-hadr)
- [28.6. 66 kilo, to je fakt hodně](#286-66-kilo-to-je-fakt-hodně)
- [29.6. Proof of Concept](#296-proof-of-concept)
- [30.6. Něco končí](#306-něco-končí)


### 1.6. Reset the rooms

Rána se společným orgasmem mají potenciál. Člověku to dodá chuť udělat doma něco, do čeho se mu jinak nechce.<br>
Třeba do mytí sprchového koutu. Zabralo mi to asi hodinu. Vodní kámen je svině. Taky jsme vynesli tříděný odpad, došli do Lidlu, uvařili spoustu věcí, umyl jsem sporák, zalil kytky a Verunka převlékla povlečení.<br>

<a href="../images/2025_june/01_1.jpg" target="_blank"><img src="../images/thumbnails/2025_june/01_1.jpg"></a>

Ve zbytku času jsem psal deník a Verunka psala přihlášky na Erasmus. Uvnitř doma. A po nákupu v Lidlu venku na zahradě. Bylo pěkně a v Lidlu měli slevu na nanuky.<br>
Taky jsme se od pana Kepky dozvěděli, že hosté můžou dole bez problémů parkovat a pozvali jsme Verunčiny rodiče na návštěvu. Jana prý potřebuje jistotu auta v blízkosti, jinak má schízy. Takhle to ale půjde.<br>

<a href="../images/2025_june/01_2.jpg" target="_blank"><img src="../images/thumbnails/2025_june/01_2.jpg"></a>


### 2.6. Žiju se zmatkářkou

Pozdní kofein mi ve spaní moc nepomohl. Verunce ale spánek doslova rozstřelil. Taky si ale myslím, že za to mohl fakt, že do deseti koukala do laptopu a psala přihlášky na letní erasmus školení.<br>
Ráno byla roztržitá, nestíhala snídani a před odchodem objevila, že nemá klíče od školy. Pršelo, takže na vlak jsem vyrazil pěšky s deštníkem a bez ženy, která šla hledat klíče. Stejně je nenašla.<br>
V práci jsem vyměnil 5V zdroj za laboratorní. Chlupy zmizely. Zbytek dne jsem strávil testováním kondenzátoru v napájení. Taky jsem z okna sundal test UV záření. Rozhodně to mělo vliv. Tam kde byla černá páska byla bílá bělejší a černá černější. DJ objednal UV protective plast, tak to snad bude dobrý.<br>

<a href="../images/2025_june/02_1.jpg" target="_blank"><img src="../images/thumbnails/2025_june/02_1.jpg"></a>

Klíče byly zapadlý za postelí. Tušil jsem to. Viděl jsem Verunku připojovat flešku do laptopu, když tam seděla.<br>

### 3.6. Plyn, potopa a bramboráky v nerezu

Úterý bývá klidný. Tohle nebylo. Možná že klidně zadalo. A skončilo. Ale v průběhu bylo turbulentní.<br>
Franz mě dovezl do práce. Hodně jsem cestou přemýšlel, jak na kole sedět správné, aby mě nebolela záda. Pupík dovnitř, hruď vypnout nahoru, ruce pokrčené, zadek spíš vzadu.<br>
Dál jsem dělal na prototypu bez odporů. Kondenzátor způsoboval trochu diesel gate. Posouval zuby ze spínaného zdroje dál za hranu, kde Proxilab měřil tvar přechodu. Nebyl jsem spoko.<br>
Oběd jsem měl s sebou. Během jeho konzumace mi volala paní Dundáčková, že sousedka vytopila patro. Nebylo úplně jasný která sousedka to byla, nicméně z tónu paní Dundáčkové jsem vytušil, že situace už je pod kontrolou. Od půl čtvrtý se měl měřit plyn. Kepka to musel mít v domě náročný, řekl jsem si.<br>
Ve čtyři se ukázalo, že jsem měl pravdu. Jeho jméno se ukázalo na mým telefonu a když jsem zmáčkl zelený tlačítko, telefon začal hulákat "Kde jsi! Plynař už půjde domů." Verunka se zdržela s maturanty a nebyla s to měřičům otevřít. Kepka řekl, že se bude muset platit další výjezd technika, když se nedostavím.<br>
Sedl jsem na kolo a drakonickým tempem vyrazil. Pro jistotu jsem ještě zavolal paní Kotrbaté, jestli by tam neskočila, kdyby to stihla dříve.<br>
Když jsem projížděl kolem Vinohradské nemocnice, volala mi zpátky, že je změřeno. A že nejsem vytopenej. Samý dobrý zprávy. V klidu jsem dojel dom, omluvil se panu Kepkovi. Vyslechl jsem si hromadu nadávek a šel se podívat na potopu.<br>

<a href="../images/2025_june/03_1.jpg" target="_blank"><img src="../images/thumbnails/2025_june/03_1.jpg"></a>

Majitelka Oliviina bytu byla milá paní. Vyměnili jsme si čísla, popovídali si o Olivii a já pak zavolal paní Dundáčkové a poslat jí fotku vlhké stěny v pokoji.<br>
Veru přišla mírně lízlá. Měla na rozdíl ode mě dobrej den. Maturanti dostali vysvědčení a pak šli všichni na pivo. Šprti se jí ptali se na Erasmy a to ji hřálo u srdíčka. Vrhla se na mě jako bychom se neviděli týden.<br>
Večer jsme se trochu neshodli na večeři, ale po chvíli tenzní atmosféry jsme se udobřili nad přípravou bramboráků. Rozhodl jsem se je usmažit na nerezu. Něco, co Veru považovala za skoro sebevraždu.<br>

<a href="../images/2025_june/03_3.jpg" target="_blank"><img src="../images/thumbnails/2025_june/03_3.jpg"></a>

Šlo to. Chtělo to chladnou hlavu a přiměřené horkou pánev. Dokonce chutnaly správně. I bez majoránky. Nějak jsem to dohnal tymiánem a směskama. Sour od Jardy k tomu sedl jak prdel na hrnec a jeden díl Black Mirror na projektoru uzavřel tohle vyhrocený úterý.<br>

<a href="../images/2025_june/03_2.jpg" target="_blank"><img src="../images/thumbnails/2025_june/03_2.jpg"></a>


### 4.6. Jiná liga

Verunka cítila, že její odjezd do Španělska se blíží a rozhodla se využívat času na maximum. Probudili jsme se včas, ale vstávali pozdě.<br>
Protože pošťák se v úterý na doručení SumUpu prostě vysral, musel jsem pro něj do Fénixu na poštu. Dojel jsem tam z vlaku, zaparkoval před OC a vydal se vystát si frontu, jako v písni od Pokáče, kterou mi Verunka ráno pustila a já jí nemohl dostat z hlavy.<br>
Frustrace v prostoru pošty byla přímo hmatatelná. Během půl hodinového čekání jsem se dozvěděl, že Pošta prodává svou jedinou ziskovou divizi, Balíkovnu. Protože proč by mě stát vydělávat že? Na přepážce mi paní sdělila, že oni jsou pouze výdejci a rozvoz dělá jiná pošta, takže kdo u nás v úterý nebyl, se nedozvím. Co už. Vzal jsem balík a dojel do práce.<br>
Ludvík mi okamžitě psal, ať ho rozeberu, ale mně přišlo lepší něco si změřit. Po úvodním nastavení jsem objevil, že čip během placení uspávají. Hodně podobně jako já. Akorát pulzovali každých 200 ms místo 100. Ale pulz trval 750 µs zatímco můj 25 µs. A po probuzení pollovali Jen A → B→ spánek. Já to zkoušel A → B → A→ B- → A→ B → spánek. Možná to předělám, řekl jsem si.<br>

<a href="../images/2025_june/04_1.jpg" target="_blank"><img src="../images/thumbnails/2025_june/04_1.jpg"></a>

Oběd v Šebestiánovi odhlasovali kluci. Žampiony pro mě. Nebyl jsem nadšenej, ale lepší volba nebyla.<br>
Po obědě jsem se rozhodl podívat dovnitř. Diskutovali jsme nad anténami. Vláďa přemýšlel nad plechovou cellular anténou od Quectelu do našeho HSlocku. Namítnul jsem, že nakreslit si vlastní by mohlo být lepší. Když jsem pak rozlouskl SumUp, objevil jsem, že oni to tak dělají. Oni toho ale dělali opravdu hodně. A hodně dobře. Bylo vidět, že v tom zařízení je hodně penez. Času a energie. A že jeho cenu dotují. Za dva a půl to sotva mohli postavit. Modem sice nebyl U-Blox jako na videu, nýbrž levný Quectel bez GNSS, ale všechno ostatní bylo skoro umělecký dílo.<br>
Rozřezali jsme ho na maděru. Nešlo to jinak. Displej byl přilepený nějakým epoxidem. A NFC bylo až pod ním. 8×8. Čip od RENESAS. Japonců. Podstatně vyšší stupeň integrace než moje STčka. Vlastně se mi to nelíbilo. Low Level přístup má něco do sebe.<br>

<a href="../images/2025_june/04_2.jpg" target="_blank"><img src="../images/thumbnails/2025_june/04_2.jpg"></a>

Bylo pěkně. Domů jsem to vzal přes fitness park Rokytka. Probíhal tam kruháč, ale i tak jsem se tam vešel a něco odcvičil. A pak sjel do STEPU. Pára a bubliny. Na plavání jsem se po činkách moc necítil.<br>
Veru doma připravila večeři. Myslel jsem si, že nemám hlad, ale pita plněná tofu a zeleninou ve mně zahučela jak v černý díře.<br>

### 5.6. A la España

Večer připravila obloženou pitu Verunka, ráno jsem se do toho pustil já. Posnídali jsme a rozdělili se. Ona vyrážela na tramvaj na letisko, já ještě chvíli lenošil a pak vyjel na kole do práce<br>
Tam jsem se celý den rýpal v rádiu. Bez odporu se přijímač choval jinak. Nikam to nevedlo. Řekl jsem si, že to celý budu muset vymyslet nějak jinak.<br>
Oběd ve Vietnamce byl nejspíš highlight dne. Bun Chay je výborná věc. Barevná, nutričně vyvážená a hrozně chutná. Ivan mluvil o HDP. Moc vlastně nevím, jak přesně se počítá. Řekl jsem si, že bych se měl dovzdělat.<br>
V šest jsem vyjel dom. Vlakem, který měl takový zpoždění, že kdybych jel metrem, byl bych doma dřív. Ale mel jsem Franze.<br>
Verunka mi posílala fotky z Madridu. Na dost místech jsme byli s Filipem, když jsme tam studovali. 2019. Šest let zpátky. Letělo to fakt rychle.<br>

### 6.6. Optimalizace

Vzbudil jsem se špatně vyspanej. Moc kofeinu den předtím asi. Čerta ďáblem řekl jsem si a vzal mlýnek.<br>
Nebylo moc hezky a tak jsem se rozhodl pro vlak. V 8:18 jsem byl na peronu a v 8:19 mi došlo, že nemám mobil. Takže ani lítačku. Co naplat, vrátil jsem se doma v 8:29 byl na peronu podruhé. Jenže pozdější vlak není přímý a tak jsem z hlaváku jel po cyklostezce a přes Palmovku.<br>
Přesmykač pořád nefungoval. Řekl jsem si, že večer to musím vyřešit.<br>
V práci jsem se pustil do ICS dokumentu. Bylo to docela složitý. A musel jsem kvůli tomu hodně koukat do specifikace. A upravovat kód. Rozbil jsem digitál. A potom ho zas spravil. Bitrate jsem neřešil.<br>
Překvapivě přijel Ivan. Ludva mu prý řekl, že já jsem příliš busy a on musí postavit stanicí. Přišlo mi to trochu zbytečný, ale byla pravda, že jsem to odkládal. Když to dostavěl, všechno fungovalo jak mělo. Bodejť komentoval to Vláda.<br>
V poledne jsme objevili, že nám zrušili Indií v obchoďáku. Salát s Halloumi byl slabou útěchou. Absurdní bylo, Že jí nahradila Asie. Hned vedle druhý Asie.<br>
Po návratu jsme s Ivanem koukali, jak Vláďa simuluje GSM anténu. Napsal si vlastní optimalizátor. Je trochu absurdní, jak chytrej je. Ale já mám holku!<br>
Po práci jsem koukl na to kolo. V přesmykači jsem dotáhl jeden šroub a zdálo se to dobrý. Hodinu jsem ale zabil rovnáním zadního kola a další hodinu štelováním zadní brzdy. Na cestě domů jsem sice dobře brzdil, plášť mi nedřel, ale ten přesmykač dál blbnul.<br>
Verunka mi volala ze Segovie. Povídali jsme si během jízdy a potom ještě doma. Bydlela tam v nějakým extrémně fancy hotelu. A byla fakt nadšená. Měl jsem z toho radost, ale asi jsem to nebyl s to úplně předat.<br>

### 7.6. Příjemně promoklý

Žena pryč, za okny déšť, sobota. Nemělo smysl nikam chvátat. Střídavě jsem psal a lenošil. Sekera v deníku nebyla tristní, ale taky nebyla zanedbatelná. V ikee by se mi možná psalo líp. Ale pršelo.<br>
K obědu jsem dojedl testoviny s tempehem ze čtvrtka. Nebylo jich tolik a tak jsem začal salátem. V modrý misce vypadal fakt dobře.<br>

<a href="../images/2025_june/07_1.jpg" target="_blank"><img src="../images/thumbnails/2025_june/07_1.jpg"></a>

Koukal jsem a toho na Avatara ve španělštině. Byl jsem daleko od toho rozumět tomu dobře, ale znám ten seriál a tak mi skoro nic neuteklo. A vlastně to dost šlo. Kdybych za další rok udělal obdobný pokrok jako za ten současný, mohl bych se domluvit. Duolingo. ale nestačilo. Jejich plán je člověka udržet platit či sledovat reklamy, ne někoho něco naučit natolik aby odešel.<br>

<a href="../images/2025_june/07_2.jpg" target="_blank"><img src="../images/thumbnails/2025_june/07_2.jpg"></a>

Nakonec jsem do ikey vyrazil. A zmoknul. Ale jízda mě bavila. Prokopák je krásnej. A při dešti voní. Vlastně mi to hodně připomínalo momenty z mých cyklocest. Vegekoule mi dodaly energii na sepsání asi čtyř dní. Ale přijel jsem dost pozdě a osmá se blížila kvapem.<br>
Venku pořád pršelo. Před devátou mělo přestat. Přejel jsem do Decathlonu, koupil ponožky a ass saver a vyjel do deště. V půli cesty jsem odbočil jinak než je zvykem v domnění že dojedu na Plzeňskou, ale dojel jsem na sjezd mě doposud neznámý. Radlickou. Pod Ctiradem jí znám ale nahoře vůbec. Praha tam roste úplně nová. Nebýt deště, byl by to bezva frčák.<br>
Dovedlo mě to na Smíchov City. Už tam stálo pár bloků nového města. Asi to bude pěkný. Moderní rozhodně. Tradiční těžko říct. Pro lidi s českými platy? Rozhodně ne.<br>
Zbytek cesty jsem se předjížděl s tramvají č. 7. Řidiče to bavilo. Usmíval se na mě a mával. Bylo to srdcehřívý. Až u nádraží Vršovice jsme se rozloučili.<br>

### 8.6. Vosk, pivo a cedule

Čas se nějak zrychlil. Nedávno byla zima. A najednou skoro polovina roku pryč. Ne že jsem nestíhal psat. Já ani nestíhal zakládat jednotlivé dny v deníku. Bylo to jak ten stroj, co krájí salám. Šup, šup, šup. Ráno, další ráno, další ráno.<br>
Když se čas táhne tak zpětně zmizí. Když letí, tak je zpětně nabitý. Aspoň tak mi to vždycky přišlo. Doufal jsem, že tak to bude i teď. Osmýho šestý. Ty vole.<br>
Cítil jsem ráno záda. Šel jsem se protahovat. A ohřál jsem si vodu do termoforu. Fungovalo to v zime. Proč ne teď.<br>
Od mých narozenin jsme si tu a tam psali s Yujie. Měla se dobře. Dělala pro nějakou vysílací společnost. Londýn jí bavil a s Guyem se měli fajn. Měl jsem z toho radost.<br>
Pustil jsem se do čištění a voskování lištičky. Vysprchoval jsem jí. Usušil na větru. Stihl ji vzít dovnitř, než se rozechaale. Nacpal jsem do ní polštář. Severským voskem natřel od hlavy k patě a zažehlil ho fénem.<br>

<a href="../images/2025_june/08_1.jpg" target="_blank"><img src="../images/thumbnails/2025_june/08_1.jpg"></a>

Na čtvrtou jsem vyrazil do Pivovarnického klubu Benedict. Když jsem z hlaváku sešel do Karlína, členové Dream Teamu už měli první pivo v Sobě. Chyběl akorát Marek. Byl někde v Americe se svojí novou společností.<br>

<a href="../images/2025_june/08_2.jpg" target="_blank"><img src="../images/thumbnails/2025_june/08_2.jpg"></a>


<a href="../images/2025_june/08_3.jpg" target="_blank"><img src="../images/thumbnails/2025_june/08_3.jpg"></a>

Jirka si stěžoval na Excel. A zároveň ho obhajoval. Filip byl nešťastnej, protože v Eře měli rekordní rok a jemu platili pořád stejně. Honza koupil byt na Kolbence a čekal dítě. 02 mu rozhodně neplatilo málo. Ptal jsem se na návrh antény. Prý se na to mám vysrat, koupit něco, co už existuje nebo si připravit do milionů a vole času.<br>
S každým dalším pivem byla diskuse míň vážná a vtipnější. Po asi šesti kouscích jsme se přesunuli na Masaryčku. Kluci si dali večeři v Mekáči, což jsem vynechal, ale plzeň vpivnici jsem neodmítl.<br>
Kolem desátý měla přiletět Žena na Ruzyni. Rozloučil jsem se a vyrazil na letiště. Do Řehoře jsem napsal „Profesora Veronika Ondráčková" a postavil se vedle řidičů taxíků.<br>
Dostat se z letadla do haly Verunce a jejím kolegům trvalo déle, než jsem čekal. Všechny jsem ale cedulí pobavil a Verunku překvapil. Ona mě zas překvapila tím, že plánují jet do Vršek tágem. Platila ho společnost pro kterou Dominik (do fám, že si to pamatuju správně dělal. Hodil nás před Bohemian Board Games a zbytek už jsme došli.<br>

### 9.6. g2 měly už dávno zmizet

Pivka v Benediktu a na Masaryčce, noční výlet na letiště a bdění s ženou mi přineslo 35 spánkových bodů ze sta. Absurdní na tom bylo, že jsem se probudil brzo a docela plnej energie. Než jsem se ale vyhrabal z postele, přišla na mě nějaká akutní lenost a Verunka stihla namazat chleby a připravit se do školy dřív než já si stihl natáhnout kalhoty. I tak jsme ale v pohodě stihli vlak v 7:20.<br>
V něm jsem měl debilní vtipy ohledně jejího výstřihu. Ale na mojí obranu, mozek mi prostě nemohl běžet na 100 %, když ji bylo vidět polovina prsa z boku. Moc pěknýho prsa. Myslím, že jsem jí pobavil.<br>
Před osmou jsem se dostal ke g2 stanici. Zdálo se, že je v pohodě a tak jsem začal rotovat trny abych něco objevil. Třetí se choval trochu divně. Ale ne moc na to aby mi to cokoliv řeklo.<br>
Blbý bylo, že totem měl nějaký pokusný firmware a logy v něm nefungovaly. Pořád dokola posílal log z 25.4. Nechal jsem to backend přehrát na poslední ostrou a koukal skriptem z dob vývoje g2 zámku na sběrnici.<br>
Všechno bylo přesně takový, jaký by člověk očekával. Zabil jsem tím většinu dopoledne a objevil kulový.<br>
V batohu jsem měl Čínu. Ve věži měli mexiko. Radkovna i Šebestián samou vraždu. Čínu jsem nechal na později a šel s kluky. Mexiko se ale vybarvilo jako Čína. Co už.<br>
Po obědě jsem koukal jak se testuje interoperability. Prostorový rozložení mi moc neštymovalo . Nešlo to udělat s vybavením, které jsme měli. Robot měl dávat mobil do pozic, které naše testing volume neumožňovalo.<br>
Na Zahraďák jsem jel bez vlaku, přes Skalku. Marťa už tam byla. Moc tomu nedávala a skončili jsme 5:1.<br>

### 10.6. Neadekvátní mzda

Na večer jsme byli s Verunkou dohodnutí že půjdeme na večeři do Asie. Po práci jsme se sešli na Vysočanské. Byla viditelně naštvaná. Nebo spíš nešťastná. Rozhozená je nejlepší termín. Vratila se z porady o následujícím školním roce a s výplatní páskou, která jí velmi neuspokojila. Za suplování asi dvaceti hodin jí dali asi dva tisíce. Taky bych byl naštvanej.<br>
Horší ale bylo, že ředitelka odmítala zvýšit školné. Prý bylo stejné posledních 20 let. Nad jídlem jsme si o tom povídali. Učitelé jsou podhodnocení. Z nějakýho zvláštního důvodu jim to ale nevadí a nejdou si stěžovat.<br>
Mě Verunky práce imponuje. Myslím si, že učitelé jsou téměř jediná cesta, jak tenhle stát posunout dopředu. Vychovávají nastupující generaci. Jak ale přesvědčit Janu o zvednutí školného jsem nevěděl. Přišlo mi, že to musí udělat její zaměstnanci. A těm se do toho nechtělo.<br>
Aspoň, že Asie chutnala dobře. A v Lidlu měli řapíkatý celer, který si Veru domu vezla jako útěchu.<br>

<a href="../images/2025_june/10_1.jpg" target="_blank"><img src="../images/thumbnails/2025_june/10_1.jpg"></a>


### 11.6. Merino jede

Jeli jsme vlakem spolu. Verunka dělala italské dueling.. Točil jsem jí u toho a dělal si z toho srandu.<br>
Měl jsem na sobě merino tričko, které mi dala k narozeninám a když jsem dojel do práce, objevil jsem, že nejsem jediný, kdo ho nosí. Jirka měl úplně to samé. Taky mu ho prý pořídila žena.<br>
Přišla nám kovová guectel anténa. Napájel jsem ji na prototyp a dal se do měření. Nebyla zlá. Dokud člověk nešel zapojit kabel v těle zámku. Anténa překážela konektoru. Velká škoda.<br>
Nad fritátou ve věží jsme diskutovali nad tím, jak složitý by bylo tu anténu nakreslit na PCB. Vláďovi už se v hlavě vařil plán, jak si to odsimulovat.<br>

<a href="../images/2025_june/11_1.jpg" target="_blank"><img src="../images/thumbnails/2025_june/11_1.jpg"></a>

Já jsem se vrhnul do úprav podle Kevinových rad a dořešil jsem check in do Španělska<br>

### 12.6. Moře v Praze... v bazénu

Ráno jsem si vyfotil obě strany Verunčiny' občanky. Potřeboval jsem jí kvůli checkinu v Malaze. Taky jsem z ní ale chtěl zjistit, kdy že to má přesně narozeniny..<br>
23.6.<br>
Verunce se rozpadla peněženka. Založila stejnou, jako mám. já<br>
Jeli jsme spolu vlakem. Našel jsem si tramvaj, kterou bych při popoběhnutí z nádraží stihl, ale potkal jsem elektrické rekalo a vyzkoušel jízdu na něm. Bylo težký a jet víc než asi 23 km/h bylo úplně nemožný. Ale řadilo a rozjezd byl docela příjemný.<br>
Většinu dne jsem zabil tříděním součástek, tištěním štítků a vnášením pořádku do databáze. Mohlo by se to zdát jako nudná práce, ale ten pocit, že ve věcech mám pořádek za to stat.<br>
Po práci jsme s Verunkou šli plavat. Do Hloubětína. Měli tam slanou vodu, nikdy jsem tam nebyl a bylo to na půl cesty mezi mojí a její prací. Na kole jsem tam dojel první. Veru se totiž ještě stavěla pro svačinu a když mě našla čekajícího ve frontě, přišla o většinu sýra a pečiva.<br>
Hloubětínský bazén je pětadvacítka, ve které je opravdu voda slaná. Podstatně míň než v moři, ale dost na to, aby to člověk při plavání.<br>
V lajně do které jsem se zařadil se plavalo skoro příliš rychle. Určitě na Verunku. Byla tam nějaká neoficiální škola plavání a jeden rychlík s ploutvemi. Vern se zařadila do otevřeného prostoru. Po jednom kilometru jsem se k ní přidat a začal jí dávat nevyžádané rady.<br>
Moc to necenila. Ale zkusila něco z toho implementovat a i když to sama neviděla, plavala lépe. Nekomandoval jsemjí ale příliš dlouho. Oba jsme ještě stihli páru v šatnách.<br>
Domů jela Vera tramvají a já na kole přes Malešice. Na tiskařské jsem si všiml, že zakladač v naší bývalé provozovně už začali rozebírat. Poslal jsem to do generalu a Ada odpověděla detailnějšími fotkami. Její táta to tam nějak vlastnil či co.<br>

<a href="../images/2025_june/12_1.jpg" target="_blank"><img src="../images/thumbnails/2025_june/12_1.jpg"></a>

Na Kubáni jsem dohnal Verunky tramvaj. Zdálo se, že domu dorazíme nastejno. Verunka ale totálně vyignorovala naší zastávku a dojela někam k řece. Volala mi, že by tam koupila pizzu na večer, ale rozmluvil jsem jí to a připravil doma salát.<br>

<a href="../images/2025_june/12_2.jpg" target="_blank"><img src="../images/thumbnails/2025_june/12_2.jpg"></a>


### 13.6. Zřejmě zlodějna?

Ráno jsem si při odjezdu všiml, že na stromě před domem už jsou třešně zralý na trhání a zpracování. Napsal jsem to Verunce a společně jsme přišli s plánem upéct bublaninu a dát jí panu Kepkovi jako gesto dobré vůle.<br>

<a href="../images/2025_june/13_1.jpg" target="_blank"><img src="../images/thumbnails/2025_june/13_1.jpg"></a>

Možná to nebyl nejlepší krok, protože Verunka si dokázala zapomenout klíče a když dotrhala třešně na buchtu, musela Čekat až se vrátím, což by nebyl takový problém, kdyby za ní nepřiběhla sousedka se slovy „ Kepka vás viděl krást třešně a jde vás seřvat. To se naštěstí nestalo. Možná, proto že vyšla po schodech do našeho patra.<br>
My jsme v mezičase v práci vyrazili na oběd do Sultána. Indii tam opravdu umí. Byl jsem nadšenej.<br>
Kromě dobrýho jídla jsem řešil třídu na synchronizaci NFC a einku.<br>

### 14.6. Poznávat hood

Bylo pěkné. Úplně na výlet. Verunka sice odlétala do Portugalska, ale až večer. Myslím, že kdo navrhla ona.<br>
Já ale vymyslel trasu. U snídaně, kterou jsem připravil. V podstatě jsem jen namazal pomazánku, která zbyla od večeře.)<br>

<a href="../images/2025_june/14_1.jpg" target="_blank"><img src="../images/thumbnails/2025_june/14_1.jpg"></a>

Na kole podél Botiče. K přehradě. Do Průhonic a Krčákem pres Spořilov zpátky. Podél Botiče doslova. Sjeli jsme k němu kde to šlo. Přidělali jsme si tak spoustu zatáček, křižovatek, chodníčků, bláta a v očích silničního cyklisty nepříjemností. Ale byl to výlet za poznáním našeho hodu.<br>

<a href="../images/2025_june/14_2.jpg" target="_blank"><img src="../images/thumbnails/2025_june/14_2.jpg"></a>

Potkali jsme pána, co si venčil koně na vodítku, nějakou dřevěnou kostku, zavešenou na zábradlí u přehrady, na které se psalo, že se o našem vztahu dozvíme věcí, které ho změní. Přišlo mi, že náš vztah je ok, takže jsme nechali kostku kostkou.<br>

<a href="../images/2025_june/14_3.jpg" target="_blank"><img src="../images/thumbnails/2025_june/14_3.jpg"></a>

TODO dopsat cestu do malé zoo, pivo u jedenáctky a nákup barefoot sandálů v decathlonu<br>

### 15.6. Pryč s ledem

Už dvakrát jsme dokázali nedovřít mrazák. Poprvé pár věcí nabralo trochu vody a mrazák trochu namol. Podruhé ale námraza skoro zablokovala šuplíky, měkké jídlo bylo v tahu a energetická spotřeba lednice nepochybně narostla řádově.<br>
Vern byla pryč. Byl jsem na to sám. Ale na vypnutí lednice, od kuchání ledu, zorganizování zeleniny, snědení 4 nanuků a vymytí šuplíků jsem se cítil kompetentní až kam.<br>
Zabil jsem s tím půl dne. Ale s výsledkem jsem byl spokojený. Entropie klesla. A oběd i večeře byly na světě skoro samy. Kari co roztálo a brokolice a další zelenina s rýží z rýžovaru.<br>
Poslal jsem ženě fotky výsledku. Ona mně fotky studentů a knihkupectví, kde Rowlingová psala Harryho.<br>

<a href="../images/2025_june/15_1.jpg" target="_blank"><img src="../images/thumbnails/2025_june/15_1.jpg"></a>


### 16.6. Poslední beďas ve školním roce

Pondělky byly poslední dobou hodně rutijní. Do práce na kole. Řešení toho, co se nakupilo. Oběd s celým týmem. Na kole (v kombinaci s vlakem) na Zahraďák. Beďas s Marťou a domů.<br>
Tentokrát pršelo. Na vlak jsem šel pěšky. Jinak ten skript výše seděl. Ve věži jsme měli obří hromadu zapečené cukety se smetanou a kuskusem. Z nádraží jsem do Astry došel pěšky a Marťa byla churavá z výletu do Saského švýcarska. Trénoval jsem vybírání u země a tak jsem dostal vetší klepec než obvykle.<br>

### 17.6. Pojišťovák

V deset měl přijít pojišťovák. Nechvátal jsem tedy. Odtahal jsem postel a botník a šel pracovat do pokoje. Psal jsem testy. Respektive. Hledal jsem, proč mi nejdou přeložit testy. Ne moc úspěšné.<br>
Pán a Uniqui byl dole na minutu přesně. Vyfotil fotky, změřil místnosti a pak roky vyplňoval něco na iPadu. Řekl, že to pokreje barvu a sádru. Tak snad dobrý.<br>
Ještě jsem pověsil prádlo a vyrazil vlakem/na kole na Kolbenku. V Lidlu jsem koupil sváču a v práci potkal Omara, který to zrovna balil. Dj bojoval s bricknutými koly. Zaujalo mě to. Řekl jsem si, lepší být připravenej, než to pak vymýšel vMalaze.<br>
Loader z buildrootu nefungoval. Volal jsem Vláďovi. Řekl, že by všechno udělal stejně jako jsem to udělal. Prý přesně to udělal večer na kole 696901 a 546 to ok. 696901 ale mělo ebu. Zkusil jsem růžový kolo, který taky mělo ebu. Všechno ok. Kolo 1, který jsem ale vybral první meta ebay a ten odmítal fungovat. Nakonec jsem nahrál leader od sebe a nechal to být.<br>
S těma testama jsem se trápil až do večera. Byl jsem nějakej ve stresu. Obavy z nadcházejícího dne? Možná. Ale nebylo se čeho bát. Při nejhorším to nebude fungovat.<br>
Domů jsem jel opět vlakem. Na bazén jsem neměl chuť. Zvládl jsem se napil připravit. Sníst nějaký zbytky. Dopít sojový mlíko. Dva díly Avatara a sprchu.<br>
Nebyl to moc dobrej den. Ale zvládl jsem, co jsem slíbil a to stačilo.<br>

### 18.6. Španělské Lahti

Budík v pět. Dobalil jsem, sklidil sušák, vzal jablko a vyrazil na městskou. Šestka, devatenáctka, áčko, trolejbus. V jednu chvíli mi přišlo, že nestíhám, ale v Bille jsem potkal Marťinkovie a ti nikam nechvátali .<br>
Na gejtu samí Češi. Letadle mluvilo česky, pilot byl Mirek Hubáček. Mouča mě pustila k oknu. Stálo to za to. Viděl jsem Švýcarské Alpy a jezero Ženeva. Místa kudy jsem jel. Mouča s Omarem spali. Okýnka by jim bylo k prdu. O hodinu později jsem koukal na Pyreneje. A pak přišlo Španělsko. Nekonečná hnědá vyprahlá pustina. Protkaná více horami než jsem si myslel. Obzvlášť přímo u Malagy. Hory přímo z moře. A na vrcholcích těch kopců přečerpávací elektrárnu.<br>

<a href="../images/2025_june/18_1.jpg" target="_blank"><img src="../images/thumbnails/2025_june/18_1.jpg"></a>

Na gejtu jsme se rozdělili. Marťínkovie meli k bookingu tágo v ceně a checkin ve 12. Za mnou letěla žena a na úbytko jsem měl přijít nejdřív ve tr.. Aniž bych cokoliv vymýšlel, všechno do sebe zapadalo.<br>
Verunka přilétala s Portugalska, ale v rámci šetření letěla přes Valencii. Ve výsledku jí tak mnohem kratší cesta trvala dýl. Našel jsem její gate a počkal na ní.<br>
Chyběla mi. Měl jsem radost, že jsme spolu. Spolu ve Španělsku. Zemi, jejíž jazyk Verunka učí a já se ho v Duelingu učil už 384 dní.<br>
Vyšli jsme z letiska ven. Našli odkud odjíždí el tren a šli si do automatu koupit lístky. Mluvil jen Španělsky a moje žena tam pomáhala nešpanělsky mluvícím lidem. Po chvili čekání na peronu přijel přecpaný vlak.Naštěstí jsme jeli jen asi 4 stanice. Navíc na konečnou. I tak mě ale ten vlak štval. Monitory ukazovaly spadnatýlinux. Španěláci na nějakou údržbu prostě serou, přišlo mi. Venku to bylo ještě patrnější. Všude bordel. Málaga je cikánou byl můj první dojem. Všude prach, řeka vyschlá. Spíš stoka než řeka. Za mostem trochu lepší. Palmy kolem ulice. Po chvíli prší cesty tržnice.<br>
Ta byla supr. Smrad ryb. Barevný ovoce. Pečivo. Koření. Nakoupili jsme 4 empanadas a masitá rajčata a vyrazili ven. Na mapě jsem našel pítko na naplnění lahví a parčík na posezení se k jídlu.<br>

<a href="../images/2025_june/18_2.jpg" target="_blank"><img src="../images/thumbnails/2025_june/18_2.jpg"></a>

Měli jsme 4 příchutě. Quatro guess, queso de cabra, primavera a espiraca. Primavera byl přešlap. Chutnalo to zkvašené. Jako zelenina, co tam byla už od jara. Hence the name.<br>
Z Portugalska mi Verunka přivezla dobroty. Postel de Nata a další věci, co nedokážu vyslovit ani napsat.Všechno to bylo hrozně sladký! A ta věc ze žloutku chutnala strašně žloutkové.<br>
Skoro přesně ve tři jsme dorazili do Calle Alvaret de Bazán č 5. Klec dole nám nešla otevřít. Zvonili jsme a Zvonili, ale nikdo nepřicházel. Veru zavolala na číslo z<br>
bookingu, kde jí vysvětlili, že zvonek není zvonek, ale bzučák. Během bzučení se do klece stačilo opřít. V krabičce jsme našli klíče a dostali se do bytu.<br>
Měli jsme kuchyn, koupelnu, postel, obýváček a to všechno v garáži. Garáži přestavěné na airbnb byt. Co víc si přát?<br>
Něco k jídlu. Lidl byl za rohem. Gazpacho, věcí na salát a pan de abuela. A rajčatové vallado. Verunka byla velký fanda rajčatového vallada. Skoro stejně velký jako byl na nároží před domem pán fanda levnýho číča.<br>

<a href="../images/2025_june/18_3.jpg" target="_blank"><img src="../images/thumbnails/2025_june/18_3.jpg"></a>

Mouča napsala, zda bychom za nimi nevyrazíme napláž. Verunka si zrovna dávala 20 a když se probudila, musel jsem jí chvíli přemlouvat, ale poté jsme vyrazili asi na čtyřiceti minutovou cestu k moři. Někde uprostřed Marťínkovci napsali, že pláž je hnusná a asi chtějí domů, ale když už jsme byli na cestě počkali na nás.<br>
Cesta to vůbec nebyla pěkná. Všude byly odpadky a špína. Město se trochu rozpadlo a já ho v hlavě překřtil na španělské Lahti. To Moniku extrémně pobavilo, když jsme se pak u moře našli.<br>
Moc dlouho tam ale opravdu nevydrželi a tak jsme k výhledu na modré nekonečno a spoustu lidí na písku zůstali sami. Váleli jsme se asi půl hodiny a pak jsme to vzali zpátky skrz park, který jako jediné místo v Malaze nebyl nehezký, a potom kolem velké silnice až k nám domů.<br>

<a href="../images/2025_june/18_4.jpg" target="_blank"><img src="../images/thumbnails/2025_june/18_4.jpg"></a>

V bytě se v mezičase udělat. vlhko a horko. Vypínat vysoušeč nebyla moudrá volba. Pustili jsme i klima, byť já proti horku bojoval horkým čajem. Touareg pomáhá přejít saharu musel v horku pomoci i mě.<br>
Stejně jsem se ale budil horkem.<br>

### 19.6. Špionská práce

V 8:30 jsme měli být u Miguela v kanceláři. Po snídani jsme vyrazili čtvrtí, která maličko připomínala Barcelonu, akorát všechny domy byly menší, ulice užší a výzdoba kýčovitější. Květináče na stěnách byly trochu za hranou, ale bylo to veselý.<br>
Kancelář TECA jsme chvíli hledali, ale i přes mírné ztracení jsme dorazili včas a před bránou potkali auto, které zrovna parkoval pán, ze kterého se vyklubal David. Miguelův kolega. Byl veselý a vypadal napůl jako Stanley Tucci, napůl jako Moby.<br>

<a href="../images/2025_june/19_1.jpg" target="_blank"><img src="../images/thumbnails/2025_june/19_1.jpg"></a>

Pozval nás dovnitř do skladu kam po chvilce dorazili Miguel a Kelly. Po delší chvilce dorazili Monika s Omarem, kteří se ztratili o dost víc než-li my.<br>
Veru si nebyla jistá, zda je ok, že je tam s námi. ale špióna, který by poslouchal, co si Španělé mumlají pro sebe jsme cenili.<br>
Monika se pustila do prezentace Breeze. Občas jsem jí pomohl, když někde tápala a ve zbytku času jsem řešil věci s Vláďou a s Jirkou, nebo jsem si psal testy NFCM.<br>
Když Monika dokončila výklad, pomohl jsem Kellymu rozchodit pár věcí, se kterými si nevěděl rady a odblokoval kola pro nás čtyři. Kelly pak vzal Mouču nahoru do kanceláře, kde pokračoval v dotazech, které ale nebyly hardwareové orientované a tak jsme se domluvili s Omarem, že bychom mohli večer někam zajít a rozdělili se.<br>
Doma jsme si dali k obědu tortilla de patatas a Crema Catalana. Cukr ve Španělském dezertu nám dodal energii na výlet na kolech. Do starého backendu jsem Verunce zaregistroval renfe RFID lístek jako karta k servisnímu účtu a společně jsme vyrazili na hrady.<br>
Město šlo přes noc nahoru. Opačná strana stoky se ukázala býti hezkým, historickým, upraveným, turistickým městem s krásnou cyklostezkou vedoucí kolem univerzity, španělské banky a pod již zmíněnými hrady.<br>
Nahoru jsme chtěli vyjet na kolech, ale vybral jsem cesta, která se změnila ve schody, a tak jsme zamkli kola ke stromu a pokračovali po svých.<br>

<a href="../images/2025_june/19_2.jpg" target="_blank"><img src="../images/thumbnails/2025_june/19_2.jpg"></a>

Výhledy na Málagu byly moc pěkné. Viděli jsme koridu, přístav a shora vlastne" úplně celé město. Verunka koupila lístek na hrad Gibraltavo, který nás opravňoval navštívit později i Alcazaba<br>
Pustili jsme si do sluchátek audio průvodce, ale moc nám to nedávalo. Radši jsme ho vyměnili za Gemini. Verunka sice zprvu AI mátla, protože jí dávala několik dotazů najednou, opravovala ji výslovnost a skákala ji do řečí, ale nakonec se naučila ptát se jí rozumně.<br>

<a href="../images/2025_june/19_3.jpg" target="_blank"><img src="../images/thumbnails/2025_june/19_3.jpg"></a>

V Horním hradu jsme se dozvěděli o dobývání a Ve spodním o životě arabů a židů v patnáctém století. Spodní hrad měl moc hezký zavlažovací systém a zahrady.<br>
Dál jsme přešli do Muzea. Mělo několik pater z nichž každé se věnovalo jinému druhu umění z historie Málagy. Dole byly sochy, výš obrazy a ještě výš sošky a malé předměty z vykopávek. Bavilo mě to víc než bych čekal.<br>

<a href="../images/2025_june/19_4.jpg" target="_blank"><img src="../images/thumbnails/2025_june/19_4.jpg"></a>

Ale hlad rostl a plán zněl po sedmé tapas v centru. Verunce tam spolužák doporučil podnik Casa Lola. Jídel tam dolali milion. Veru vybrala několik malých chlebíků s avokádem, s krevetami, patatas bravas, krokety různých chutí a mísu solených papriček. Mona vybrala pár různých chlebíčků a Omar dva hlavní chody. Chobotnici a nějaká žebírka nebo co. Všichni jsme jedli všechno a útratu jsme rozsekli napůl.<br>

<a href="../images/2025_june/19_5.jpg" target="_blank"><img src="../images/thumbnails/2025_june/19_5.jpg"></a>

Večer jsme ještě vyjeli do přístavu, ale cyklostezka tam nebyla pěkná, tak jsme se vrátili na hlavní cyklostezku a dojeli dom.<br>

### 20.6. Birdwatching

VSHostingu to trvalo, ale Vládl to měl dobře připraveny! takže když se během dopoledne přesunulo taco na nové servery, rozběhl se backend bez potíží. Po chvíli Vláďa rozjel i broker a pak bylo na čase přesměrovat první kola.<br>
Vzali jsme ta, vedle kterých jsem seděl. V podstatě jen blikla růžové a bylo to. Zkusil jsem je přepnout do servisního režimu a stalo se to v podstatě okamžitě.<br>
Ve zbytku pracovní doby jsem poskakoval mezi testováním všeho, co lidi v Čechách napadlo, testování breezu a psaní testů.<br>
Verunka to doma nebavilo a tak jela chytat bronz na pláž. Vrátila se na oběd a udelala jednoduché, ale moc dobré ravioly. Akorát sýr se jí moc nepozdával. Mě přišel fajn. Je ale pravda, že byl určená na pizzu.<br>
Pak zas někam zmizela a po asi hodině se objevila se zmrzlinou. Mít nekoho, kdo mě během práce zásobuje dobrotami bylo moc fajn.<br>
Někdy po šestý jsem to zapíchl. Vyrazili jsme na kolech na pláž a dál na jiho-západ. Cyklostezka podél pláže byla moc pěkná. Trochu repetetivní, neb po sobě se do nekonečna střídaly úzké a široké segmenty pláže takže Člověk jel 200 metrů rovně, vykroutil pravou dvojzatáčku, 200 metrů rovně, levou dvojzatáčku.<br>
Asi tak 7 kilometrů. Pak jsme vyjeli z města ven.<br>
A byli v háji. Abychom někam dojeli, museli jsme se vrátit zpátky a sjet na prašnou cestu do delty řeky. V té se nacházela rezervace určená ke sledování ptáků. Mel jsem pocit, že jsem v dáli zahlédl plameňáky. Veru se to moc nezdálo, ale když jsme zaparkovali kola, prošli kolem podivných kdoulovníků a Šnečího pohřebiště, objevili jsme, že to skutečně plameňáci byli.<br>

<a href="../images/2025_june/20_1.jpg" target="_blank"><img src="../images/thumbnails/2025_june/20_1.jpg"></a>

Verunka neviděla do dálky tak dobře jako já, takže jí to nebavilo tak jako mě, ale bylo to snad poprvé v životě, kdy jsem videl plameňáky v přírodě.<br>

<a href="../images/2025_june/20_2.jpg" target="_blank"><img src="../images/thumbnails/2025_june/20_2.jpg"></a>

Pláž v deltě vypadala příliš lákavé na to se nevykoupat. Nebylo tam zdaleka tolik lidí jako ve městě i voda působila čistěji. Šli jsme se koupat oba.<br>

<a href="../images/2025_june/20_3.jpg" target="_blank"><img src="../images/thumbnails/2025_june/20_3.jpg"></a>

Během koupání a poté cesty zpátky ke kolům přišel západ slunka. Vybarvil scénu do takových odstínů, že slovo kýč nabylo nových rozměrů. Cesta kolem rezervace při zapadajícím slunku nám trvala docela dlouho a zpátky jsme jeli kolem desáté hodiny. Španělé obsadili pláž ještě větší měrou než odpoledne a při jízdě na kole Verunce vlály volné rukávy jako nějaká magická křídla.<br>

### 21.6. Španělé nechodí plavat

Na víkend vymyslela Verunka plán. V patek večer googlila autobusy a vlaky a psala lidem na blablacar. Chtěla do Randy. Vlak byl drahej. Autobus snad ještě víc. A lidé z blablacaru idioti, neb jí to potvrzovali a pak odříkali. Nakonec to dopadlo tak, že vytipovala místo na stop a k němu jsme dojeli na kolech.<br>
Exit na Rondu byl na západě. Bylo to do kopce a cesta mi připomínala výjezd k Marché La Palice v La Rochelle. Cyklostojan se nacházel před policejní stanici! Věřil jsem, že tam by kola mohla vydržet bez zvandalizování. Aut jezdilo + města ven požehnané. Ale místa, kde případným stopujícím přibrzdit bylo málo.<br>
Zvolili jsme taktiku stát kus před světly. 60 sekund auta jezdila, 40 sekund stála. Řidiči a spolujezdci nás tutově viděli. Dost jich dávalo najevo, že jedou jinam. Dost aut bylo plných. Dost z nich byly taxíky.<br>

<a href="../images/2025_june/21_1.jpg" target="_blank"><img src="../images/thumbnails/2025_june/21_1.jpg"></a>

První čtvrthodina nic. Přesunuli jsme se o semafor víc do města. Šlo tam líp zastavit. Další půlhodina a nic. Od usmívání se a ostření na tváře na předních sedačkách za sluncem rozzářenými předníny skly moderních i starých aut mě začínala bolet hlava.<br>
Ve dvanáct jsme to vzdali. Měli jsme záložní plán. Jezero na severu. Přehradu abych byl přesný. Akorát že cesta k ní vedla kolem našeho bytu. To se nakonec hodilo. Vern tam vyzvedla plavky a ručníky. Cesta na sever vedla podél stoky. A podél Mercadony. V té jsme koupili čerstvou paellu u deli pultu, dvě broskve a snědli jsme si to na lavičce ve stínu za obchodem,kde děcka točili nějaké anglické video do školy.<br>

<a href="../images/2025_june/21_2.jpg" target="_blank"><img src="../images/thumbnails/2025_june/21_2.jpg"></a>

Trochu nás vypeklo pítko v dětském parčíku, ale o kus dál jsme našli funkční.<br>
Na konci města páteřní cyklostezka skončila. Provoz aut se ale odklonil na dálnici a po staré skoro nikdo nejezdil. Byla mexicky vyprahlá a mrtě do kopce. Bylo asi 33°C a do vody jsem se těšil. Až pod přehradou mi došlo, že je-li stoka úplně vyprahlá, může být přehrada taky. Ostatně nápis u vjezdu do areálu s názvem „Obras de prevencián y gesción de Catastrofes de la presa de el limonero" dával najevo, že vodou se přehrada plní, když je vody přebytek.<br>
Naštěstí tak nebylo. Vody bylo dost a výhled z přehrady stál za tu jízdu. Na koupání jsme dojeli naopačnou stranu. V začátku byla voda dokonale průzračná a teplá. Akorát se k ní muselo sejít trochu krkolomné. Veru to sjela po zadku.<br>

<a href="../images/2025_june/21_3.jpg" target="_blank"><img src="../images/thumbnails/2025_june/21_3.jpg"></a>

Zaplaval jsem si pořádně. Ale Veru, napůl slepá mě ztratila z dohledu a protože na mě cosi z dáli volala, vrátil jsem se za ní. Trochu dospělácký zábavy jsme si tam užili a potom doplavali zpátky k batohům.<br>

<a href="../images/2025_june/21_4.jpg" target="_blank"><img src="../images/thumbnails/2025_june/21_4.jpg"></a>

Přehrada ale nebylo to jediné co sever nabízel. Pod ní se rozprostírala botanická zahrada. Byly v ní citroníky, bambusy, a úplně skvělá džungle plná monster a strelicií. A jardin de cactus. A výhled od altánu. A ruta forestal. A ruta mirador. Bylo to tam moc milý a nachodili jsme toho tam randál. Těsně před odchodem jsme tam dokonce našli svatební hostinu bez lidí a cestou ze zahrady ven i účastníky, které Verunka směrovala.<br>

<a href="../images/2025_june/21_5.jpg" target="_blank"><img src="../images/thumbnails/2025_june/21_5.jpg"></a>

Cestou zpátky jsme nakoupili v Mercadoně? Taky mi napsal Laurence z Planety, že by potřeboval detailnější log. Trochu jsem tak cestou domů chvátal. Ale logy jsem nabrat stihl.Dokonce jsem upgradoval SAM aby mohl Laurence debugovat.<br>
Vern připravila, tortilu de patatas, chebík s ralladou a dezert. Bylo to výborný!<br>
Na ponocování de tentokrát nebyl čas. Veru letěla brzy. Ale i tak jsme stihli namluvit záznam dní minulých. 42 minut mluvenýho slova.<br>

### 22.6. Bez ženy nuda

Budík v hodinkách jsem měl nastavený na o minutu dříve, než Verunka mobil. Oba jsme vstávali v 4:20. Na snídani bylo moc brzy a tak jsme se jen oblékli, vzali věci a vyrazili na pěší cestu na vlak.<br>
Verunky vlak. Já zůstával až do středy. První vlak dne. Noční Málaga ještě žila. Přípití fotbaloví fanoušci, paní s tuberou, 25 stupňů Celsia . I tak to ale bylo hezcí město, než ten první den.<br>
V pět se otevřel vstup do podzemní stanice. Verunka dobila svou dočasnou renfe kartu a po obejmutí prošla turniketem. Já jsem jí ještě chvíli mával a pak vyrazil zpátky na byt snažit se usnout.<br>
Moc mi to nešlo. Někdy před devátou jsem se pustil do snídaně a šel do Lidlu ověřit, zda karta, která nepůjčovala kola taky nekoupí nic v obchodě. Nekoupila. ATM Santanderu jí nepomohlo, ale ATM Cajamar ano.<br>
Doma jsem koukal do YouTube, protahoval se, psal testy a řešil věci na Slacku.<br>
Před pátou jsem vyrazil pěšky do centra. V pět mělo být otevřené muzeum Picassa. Venku bylo snad ještě větší horko než v posledních dnech. Centrum bylo plné lidí a drahých restaurací. Moc mě to bez Verunky nebavilo. A před muzeem byla tak absurdní fronta, že mě chuť jít dovnitř dost přešla. <br>

<a href="../images/2025_june/22_1.jpg" target="_blank"><img src="../images/thumbnails/2025_june/22_1.jpg"></a>

Ale dal jsem tomu šanci a počkal, zda fronta po páté, kdy začínal vstup zdarma zmizí.<br>

<a href="../images/2025_june/22_2.jpg" target="_blank"><img src="../images/thumbnails/2025_june/22_2.jpg"></a>

Prodloužila se. Otočil jsem to a šel jsem dom. V deníku byl poslední celistvý záznam 7.6. a i před ním bylo dost mezer. Natož po něm.<br>

### 23.6. Churros a Paella

Pracovní den a žena pryč. Pustil jsem se do kódování ve velkým. Teda po nákupu raviol, vajíček, pesta, chlebu a gazpacha.<br>
Vaření, konzumace, ale hlavně testy mi zabraly většinu dne. Ponořil jsem se do toho tak moc, co je vlastně na tomhle dni zvláštního mi došlo až kolem druhý. Veru měla narozeniny. Popřál jsem jí Španelsky. Měla toho ten den spoustu. Nějaké uzavírání klasifikace a pak večeři a Hubatků, kterou platila ředitelka.<br>
Taky jsem vyrazil na hezkou večeři. Do Ikey. Chtěl jsem tam napsat něco do deníku. Poslední zápis byl 7. 6. Vzal jsem Verunky kdo 4. Jelo fakt líp než třicet jednička.<br>
Na moři byly tentokrát vlny. Za letiště se muselo stejnou cestou jako do přírodní rezervace. Mapy.cz vadily i alternativu, ale ta využívala brad a brody freebike nerad. Snad poprvé bylo mírně pod mrakem a když jsem nakonec dorazil do Ikey dokonce se rozpršelo. Maličko.<br>
Paella, churros s čokoládou a nekonečný kafe mě stálo 4.97. Akorát Paella došla a tak mi paní dala vega koule místo toho. I tak to byl ultimátní Kauf.<br>

<a href="../images/2025_june/23_1.jpg" target="_blank"><img src="../images/thumbnails/2025_june/23_1.jpg"></a>

Akorát tomu deníku jsem se nevěnoval. Dál jsem koukal do kódu. Simulátor displeje nedělal, co jsem chtěl. Někdy kolem osmý jsem zvolil jinej přístup a rozchodil kus toho, co jsem chtěl. Pak zavolala Vern a povídali jsme si až do devíti.<br>
Čekala mě ale cesta zpátky a byl nějaký svátek či co, protože celá Málaga se stahovala na pláž. Tisíce lidí. Potkal jsem taky nějaký figuríny. Evidentně k zapálení. Mamča psala že v 11 budou ohňostroje.. Rozhodl jsem se, že ohňostrojů už jsem v životě viděl dost a radši půjdu spát. Měl jsem deficit.<br>
Než jsem zalomil, půlnoc odbyla.<br>

### 24.6. Bez kola

Nastal čas odevzdat kola. Vlastně jsem se s Kellym nedomluvil na konkrétní čas, ale před devátou jsem stihl akorát usmažit míchaná vajíčka k snídani a otřít z kol prach. Když jsem ve čtvrt na deset dovezl kola číslo 31 na Avenida de Baralona, byl Kelly Ještě pryč. Kole jsem zamkl a vyrazil pro druhé. Před bytem se opět štosovali lidé před charitativním domem.<br>
Napodruhé jsem se s Kellym setkal. Spolu jsme přesměrovali kola, která ještě v breezu nebyla. Taky jsem našel nepojmenovanou baterii a dál reportovat věci do slacku. Po poledni dorazili Marťínkovi a když Kelly oznámil, že musí dodávkou vyrazit měnit baterie, rozloučili jsme se.<br>
MalagaBez kola byla najednou obrovská.<br>
Jen dojít s Marťínkovic na půl cesty k nim a pak domů na tortillu de patatas trvalo skoro hodinu. A na pláž to bylo ještě mnohem dál. Ale bylo hezky, byl jsem u moře, byla tam cvičítka a mohl jsem poslední den chytat bronz. Pláž byla jasná volba.<br>
Vybral jsem místo u kamení oddělujícího širokou pláž od úzké. Rozložil jsem ručník a dal se do psaní! Mel jsem ve svém okolí několik hezkých holek a postupně všechny odložily topy plavek. Obzvlášť na dvě asiatky přede mnou byl hezký pohled. Byl jsem si skoro jistej, že ta drobnější a hezčí z nich se na mě několikrát vyzývavé usmála. Bylo to fajn.<br>
Po pár napsaných stránkách jsem vyrazil zpátky. Bylo třeba zabalit a připravit se na odlet. Cestou jsem zažíval mírnou vlnu akutní nostalgie. Jen tak hned se do Malagy nevrátím a docela jsem si tam na to zvykl. Moře bych v Čechách bral.<br>

### 25.6. Z horka do horka

Na rozdíl od Verunky jsem v den odjezdu nemusel chvátat. Letělo nám to ve dvanáct přesně a tak jsem si mohl přispat. K snídani jsem udělal salát ze zbytků a konzumoval ho rovnou z hrnce. Olivový olej zbyl. Balsamico taky. A jedna cibule a tvaroh. Ostatní jsem ale snědl nebo si zabalil na cestu.<br>

<a href="../images/2025_june/25_1.jpg" target="_blank"><img src="../images/thumbnails/2025_june/25_1.jpg"></a>

Poklidil jsem, nafotil to a vyrazil na vlak. Cesta přes den byla míň creepy než v noci. Už jsem to tam dost znal. Podle Verunčina návodu jsem dobil Renfe lístek a vydal se na peron. Ze stejné a zároveň jediné koleje odjížděly vlaky C1 i C2. Nebylo úplně patrný který je který, ale do druhého lezli lidé s kufry. To byl ten můj.<br>
Letisko to nebylo nejlepší. Málaga má pod milion. Lidí tam ale bylo hrozně moc a posouvali se pomalu. Marťínkovic opět vezlo tágo a tak jsem čekal, že se potkáme na gejtu. Vydal jsem se projít kontrolami. Dával jsem si pozor a dal bych ruku do ohně za to, že nikde nebylo napsáno, že musím vyndat elektroniku. O tekutinách toho bylo všude spousta. Nevyndal jsem ani laptop, ani řehoře ani multimetr. Musel jsem se kvůli tomu vracet. Výbušniny taky kontrolovali. Jinak pohoda. Prošel jsem do odletové haly a posadil se na stejné místo jako naposledy. Tentokrát ale zásuvky nedobíjely.<br>
Asi po hodině se objevil Omar s tím, že všechno je špatně. Napřed je nechtěla pustit brána na vstupu. Ukázalo se, že za to můžu já. Použil jsem Mončin boarding pass. Pak měli v odbaveném zavazadle velkou powerbanku, takže je vyvolávali rozhlasem a když je nějakou zadní trasou provedla letištní paní, ztratili se.<br>
Ale nakonec se všechno vyřešilo. Nastoupili jsme do letadla, kterým s námi letěla holka, která údajně byla v nějakém Survivorovi. Morče jsem půjčil sport na svedení Asie, kterou si v tom shonu ještě stihla koupit a pak vzadu v letadle začala kolabovat nějaká paní. Jedna z Cestujících byla sestřička a dala jí nějak dohromady. Krize zažehnána. I tak ale atmosféra v letadle zhoustla.<br>
Na letišti jsme se rozloučili a já vyrazil na MHD. Žena byla pryč. Měla operaci očí za sebou. Všechno dopadlo dobře, akorát tam prý nějak zazmatkovala a rozplakala se. Dali jí nějaký oblbovák a její poslední telefonát se točil kolem toho, že jí chybí můj zadek. Inu ten její zas chyběl mě.<br>
Ve zbytku dne jsem pral a uklízel. Bylo třeba vrátit se do života v Čechách.<br>

### 26.6. V brýlích bez brýlí

Skoro jsem si odvykl pít kafe. Kromě návštěvy ikey jsem ve Španělsku žádný neměl. A v ikea to byl deaf. Na nádraží při čekání mě ale chytl pocit, že bez kávy to nedám a okamžitě jednu koupil. Asi to byla chyba. Padesát korun za něco, co flat white rozhodně nebyl.<br>
V práci jsem lovil jeden bajt, který se na rozdil od tisíců dalších uložil do bufferu simulovaného displeje jinak, než ty ostatní. Dhex na monitoru vypadá zle. Vláďa se mi smál, že prý čumím do matrixu.<br>
Šli jsme do Radkovny. Po samém Španělsku jsem si dal itálii. Fakt dobrý noky se sýrem. Povídali jsme si o Španělsku a o lítání. A od lítání jsme se dostali k válce. S Ladou je to k válce na 2 přeskoky skoro vždycky.<br>
Večer se mi vrátila žena. Šel jsem jí naproti. Měla sluneční brýle a vypadala jako Ray Charles. Těšila se do sprchy na což si vypůjčila mé velké plavecké brýle. Bylo to extrémně komicky! Ale vážný zároveň. Oči jí ještě pálily a nebyly zdaleka ok.<br>
Doma jsme tak byli v šeru a šli brzo spat. Veru pochopitelně v brýlích.<br>

### 27.6. NASA hadr

Ráno jsem objevil, že oční operace nesnižuje libido. To byla dobrá zpráva. Nesnižuje ani chuť k jídlu a tak jsme snídali tofíčka a rajčatový salát.<br>
Během jízdy na kole jsem se předjíždět s cyklistou, který měl na štangli přidělanou sedačku s nápisem „Kids ride shotgun". Extrémně mě to pobavilo a na červený jsem mu to pochválit. Ukázal mi, že k tomu jsou i řídítka a zvonek a že to jeho děti baví mnohem víc, než koukat do zad.<br>
Byl to rychlík a po chvíli mi zmizel v prachu cesty.<br>
Pro Lahti jsem měl připravit dva boxy. Vytáhnout je zezadu ze skladu se ukázalo jako oříšek. Naštěstí mě napadlo vyvézt je ven únikovým východem a objet halu s boxemna rudlu venkem.<br>
Očistil jsem je vzduchem, zapojil a otestoval a když jsem do ERP dopsal všechno o současném stavu, ozval se vládě, že Vysočanský kartel se rozhodl ve všech restauracích připravit pro vegetariány pouze smažák. Važ tedy. Tam umí vařit nejlíp, řekl jsem si a nespletl se. Byl to jeden z nejlepších smažáků za dlouhou dobu.<br>
Spočítali jsme, že na měření return loss nepotřebujeme komoru. Že stačí tyč a asi te metrů od mobilů. High band nevypadal dobře. Rozhodl jsem se to zlepšit. krájel jsem nožem a pájel kabely na místa, kde mi pi.to, že to dává smysl.<br>

<a href="../images/2025_june/27_1.jpg" target="_blank"><img src="../images/thumbnails/2025_june/27_1.jpg"></a>

Doma jsme opět promítali. Tentokrát film Her. V době Chat GPT 4.o film nabíral nový grády. Hodně mě bavil. Možná víc, než když byl novej.<br>

### 28.6. 66 kilo, to je fakt hodně

Verunka už na tom byla s očima lépe. Četla věci v dálce a chtela vidět krásy Prahy. Po obědě, jednoduché číně, do které si nasypala tolik vloček Nori, že to ve výsledku nešlo moc jíst, jsme vyrazili na malý výlet ven. Na zmrzlinu do Creme de la Creme na Vinohradech.<br>

<a href="../images/2025_june/28_1.jpg" target="_blank"><img src="../images/thumbnails/2025_june/28_1.jpg"></a>

Na Vinohrady se dobře chodí Grébovkou a v Grébovce je toho hodně k vidění. Spousta květin. Lampy se složitými Vzory. Špína na jejich vrcholech. Praskliny na omítkách. Všechny ty detaily, které Verunce doposavad zůstávaly skryté, najednou hltala ve velkém.<br>
Stejně jako zmrzlinu z Francouzské. Bylo to třeba. Bylo horko a zmrzlina rychle tála.<br>

<a href="../images/2025_june/28_2.jpg" target="_blank"><img src="../images/thumbnails/2025_june/28_2.jpg"></a>

Přešli jsme s ní na náměstí / kruhový objezd na Americké. Posadili jsme se do jeho středu ke kašně a já se Gemini vyptával, kolik kalorií má takové gelato a jakou míra aktivity bych musel vyvinout, abych ho spálil, když vážím 66 kilo. Jeho odpověď mě docela urazila. Vůbec nepřemýšlel a vypálil. „66 kilo? To je fakt hodně!" Debil jeden virtuální.<br>
Už nevím kolik kalorií to nakonec bylo, ale pivem a radlerem v Blatouchu jsme tomu rozhodně nepomohli.<br>

### 29.6. Proof of Concept

Když jsem ráno vykoukl z okna v pokoji, volala na mě z balkonu hezká holka „Zdravíčko sousede, nechcete se stavit na kávu?"<br>
Když o tom tak přemýšlím, skoro takhle to bylo s Michalou na Argentinské. A o půl roku později jsme spolu spali. S touhle sousedkou" jsem to stihl podstatně rychleji.<br>
Chtěl jsem psát deník a vlastně jsem se k tomu dostal, ale žádný ucelený text jsem nenapsal. Jen osnovy dní minulých. To je vlastně mnohdy to nejdůležitější.<br>
K obědu jsme měli moc dobré stirfry a bavili jsme se o tom, co s gaučem. Trochu jsme se u toho chytli. Já mám ten gauč rád a vím, že jeho cena je pouze duševní a na marketplace se za odvoz dají sehnat lepší kasy. Ale dohodli jsme se na tom, že provedeme Proof of Concept. Potáhneme sedák a záda. Na to nemusíme šít a uvidíme, jak se nám to bude líbit.<br>

<a href="../images/2025_june/29_1.jpg" target="_blank"><img src="../images/thumbnails/2025_june/29_1.jpg"></a>

Zabili jsme tím většinu dne, ale výsledek nebyl vůbec zlej. Jen uprostřed se látka mírně natrhla a na můj vkus byla příliš jemná<br>

<a href="../images/2025_june/29_2.jpg" target="_blank"><img src="../images/thumbnails/2025_june/29_2.jpg"></a>

Na oslavu jsme si promítli Big Nothing. Neviděl jsem to už leta a konec mě překvapil. Ale bylo to tak dobrý a plný absurdních zvratů, jak jsem si pamatoval.<br>

<a href="../images/2025_june/29_3.jpg" target="_blank"><img src="../images/thumbnails/2025_june/29_3.jpg"></a>


### 30.6. Něco končí

Ráno jsem vstal první, nechtěl jsem Veru budit, ale mlýnek asi byl příliš hlučný a tak se k ranním přípravám přidala ke mně. Měli jsme starší chléb a vajíčka. Veru přemýšlela o smaženkách, ale já chtěl na nerezu vyzkoušet míchaná vajíčka.<br>
Dal jsem si pozor na správnou teplotu, zkusil jsem jen kapičku slunečnicového oleje a voilà. Non stick pánev hadr. PFAS free. A chuťově moc dobrý. Měl jsem radost.<br>
Na vlak byl blbej čas. Sjel jsem to na kole celý. V práci mě čekala příprava nákupu součástek na 10 prototypů zámku, další pokusy s anténami, stavba krokodýla v2, firmware pro Ludvu a nabíjecí boxy do Finska. Bylo toho hodně a byl jsem tam dlouho. Ale byla to zábava. A bramborový nákyp s belugou ve věži byl super.<br>
S polévkou dohromady dle cedule 3500 kJ. 830 kcal. Hodina badmintonu prý udělá tak 400. Hodina na kole taky. Na cestě na Astru jsem si s Gemini povídal o tom zda přiberu či ne, když si cestou dám bagetu a banán.<br>
Před hrou jsem se Marťi ptal, co hezkého se jí stalo, za dobu, co jsme se neviděli. Odpověděla otázkou, zda chci vědět jen ty hezký věci. Řekl jsem, že klidně teda i ty nepříjemný, načež z ní vypadlo, že se s Vildou rozešli.<br>
To jsem hodně nečekal. Zeptal jsem se zdea si chce povídat, nebo mě chce rozbít v beďasu. Napřed prý hru, pak povídání.<br>
A tak jsme hráli a vlastně jsem dostával větší klepec než bych čekal. Hrál jsem bosky. Boty jsem sice měl, ale ponožky jsem zapomněl a nechtěl jsem je propotit. 3:2 pro mě bylo konečný skóre.<br>
Zpátky jsme šli pěšky. Vedl jsem Franze a poslouchal vyprávění. Už to prý bylo na spadnutí dýl. Nepotkávali se v koníčcích a v dalších věcech. Vilda prý neprojevoval moc emocí a o těch jejích nebyl s to moc konverzovat. Chápal jsem ho. Povídat si o potratech je těžký. Marťa chtěla dítě hodně. A Vilda by prej byl skvělej táta. Ale asi nechceš skvělýho tátu, se kterým tě život neba. Marťa má vysoký nároky. Ví to. A prý na Vildu občas byla hnusná.<br>
Mrzelo mě to. Ale nebyl to její první rozchod. Věděla, že svět nekončí. Bude v pohodě. A vlastně kdyby chtěla to dítě sama, byla v dost jedinečný pozici na to to zvládnout.<br>
Došli jsme až na Ukrajinskou. Verunka nám zamávala z balkónu. Objali jsme se a rozloučili. Nevím, jestli jsem to jako kamarád zvládl. Ale nastavil jsem ucho. Snad to trochu pomohlo.<br>
[>> Červenec](2025_july.md)<br>
