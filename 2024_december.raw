[<< Listopad](2024_november.md)

- [1.12 Kafe a umění](#112-kafe-a-umění)
- [2.12.](#212)
- [3.12. Lidi jsou hodní](#312-lidi-jsou-hodní)
- [4.12.](#412)
- [5.12. Tradice](#512-tradice)
- [6.12. Narozeniny, plánování a sekera](#612-narozeniny-plánování-a-sekera)
- [7.12. Návrat k běhu a badmintonu](#712-návrat-k-běhu-a-badmintonu)
- [8.12. Knedlíky a lívance](#812-knedlíky-a-lívance)
- [9.12. Dospěláctví je na prd](#912-dospěláctví-je-na-prd)
- [10.12. Průsery a řešení](#1012-průsery-a-řešení)
- [11.12. Sushi, callback a chryzantéma](#1112-sushi-callback-a-chryzantéma)
- [12.12. Druhý prototyp a příprava na vztahové fitness](#1212-druhý-prototyp-a-příprava-na-vztahové-fitness)
- [13.12. Oběma směry](#1312-oběma-směry)
- [14.12. Požitkářství](#1412-požitkářství)
- [15.12.](#1512)
- [16.12.](#1612)
- [17.12. Sebranka](#1712-sebranka)
- [18.12. Dvacet pět bazických bodů](#1812-dvacet-pět-bazických-bodů)
- [19. 12. Tvrdá lekce](#19-12-tvrdá-lekce)
- [20.12. Smiťák](#2012-smiťák)
- [21.12. 20 dní zvládnu](#2112-20-dní-zvládnu)
- [22. 12. Sinatra](#22-12-sinatra)
- [23.12. Ztracený](#2312-ztracený)
- [24.12. Limoncello \& Panettone](#2412-limoncello--panettone)
- [25.12. Jen na druhé straně nádraží](#2512-jen-na-druhé-straně-nádraží)
- [26.12. Koupačka](#2612-koupačka)
- [27.12.](#2712)
- [28.12. Finále](#2812-finále)
- [29.12. Verunka měří](#2912-verunka-měří)
- [30.12. Přece jen nakažen](#3012-přece-jen-nakažen)
- [31.12. Na střechu, do mlhy a do nového roku](#3112-na-střechu-do-mlhy-a-do-nového-roku)

### 1.12 Kafe a umění

Břichabol Verunku stále sužoval. Už to ale nebylo akutní a jeden Nimesil jí postavil na nohy. Ne že by mě těšilo, že lupe pilule, ale nechtel jsem aby trpěla. A takhle jsme mohli ven. Na umění. Do Rudolfina. A do galerie České spořitelny o které nikdo neví. Ale drív než jsme tam došli, stavili jsme se na kafe.\
Janek na Václaváku doporučoval kavárnu v domě módy. O víkendu ale měla zavřeno. Sešli jsme níž do Academie. Vůně knížek kávě a koláči rozhodně přidala kladné body.

![image](1_1.jpg)

Ukázal jsem Verunce magické oko. Vzpoměl jsem si na něj díky knížce Zítra a zítra a zítra, kterou jsem zahlédl ve svém Calibre. Zprvu jí to nešlo, ale po chvíli snažení to zvládla tak, že obraz byl ostrý.\
V České spořitelně vystavovali krajinky. Obrazy z vesnic a Okolí. Nikdo tam nebyl. Bylo to Ok. Ale výstava v Rudolfinu byla mnohem lepší. Obzvlášť temná místnost.\
Místnost se dvěma dráty Verunka trochu pobouřila. Mé to přišlo minimalistický a super.

![image](1_2.jpg)

Taky se mi líbil projekce na televizích v lobby. Teda dvě z nich. Z jedný jsem byl téměř v transu.\
Dál nás naše kroky vedly na večeri. Dali jsme si Indii v Quadriu. Bylo to Ok. Povídali jsme si tam a vtipkovali.\
Verunku ale čekaly přípravy na pondělí a já jsem taky mohl ještě něco udelat. Vyjeli jsme dva a dvacítka a na páku jsem se s Verunkou rozloučil.\
Pak už jsem jen nakoupil v Albertu a doma uvařil super veggie Bryana Johnsona.\
Byla to dobrá neděle.

### 2.12.

### 3.12. Lidi jsou hodní

Někteří. Někdy. Ale tohohle rána mě jich překvapilo hned několik.\
Zaspal jsem. Na fyzio Jsem dorazil se zpožděním a promočený neb venku pršelo. Dostal jsem nové úkoly. Vytáčení a provlékání okem.\
V Kauflandu jsem si dal kafe a pečivo. Když jsem to v lobby pojídal, dva cikáni mi moc mile popřáli dobrou chuť. Popřál jsem jim hezký den. Bylo to fakt wily!\
V dešti mě auta nepředjížděla blízko, ale Čekala na vhodnou chvíli a objížděla mě obloukem. Ne Kolbence mě dokonce pustila tramvaj. Opravdu na mě ta blikala.

![image](3_1.jpg)

S Ondrou a poté s výrobou jsme řešili diody do kol do trnavy. Udělal jsem jim přípravek.\
Zbytek dne jsem se trápil s laděním antény a aby mi z toho úplně nehráblo, šel jsem si zaplavat.

### 4.12.

na kole do práce\

### 5.12. Tradice

chleba pro verunku\
rychlovka\
tramvají\
na karlák\
pečivo\
přes cvokárnu do kostela\
vzadu\
zima\
sbor na dvou stranách\
nakonec nekonečný koledy\
na vlak promrzlej\
nákup před zavíračkou\
guláš\

### 6.12. Narozeniny, plánování a sekera

Extrémně se mi nechtělo vstávat. Venku pršelo a Franz byl Ve Vysočanech, takže mokrá prdel na cestě mi nehrozila, ale nedostatek déčka mě dobíhal. Nebo to byl fakt, že na Russela 200 byla ztráta čtyřiceti tisíc, na DAxu deseti a já nevěděl co s tím. Nebo to bylo tím, že v ladění antén jsem taky nepostupoval moc rychle. Nebo to bylo tím, že Mišce bylo 30. Přemýšlel jsem zda jí napsat. Nakonec jsem jí popřál.\
A i když jsem jí popřál, neodepsala mi. Kdo ví, třeba je v Austrálii. Nebo Laponsku. Nebo Améru. Nebo mrtvá. Nevěděl jsem o ní nic a pracovala na tom, aby to tak zůstalo.\
Škoda.\
I přesto, že jsem chtěl být v práci dřív, vyrazil jsem docela pozdě. Potkal jsem tak ale v metru Áďu a to mi zlepšilo den. Na rozdíl ode mě už stihla plavat s kamarádkou. V práci jsem se věnoval měření GSM antén. Reálně to nevypadalo moc dobře. Jenže i přes nedostatečný Return Loss to vlastně vypadalo mnohem líp než ve freebiku. Pokud datasheet a měření alespoň trochu reflektují realitu, je anténa v našem elektrokole úplnej průser. A i přes to nějak funguje.\
A horseshoe lock vypadá líp. Obzvlášť HLA00b. Anténa s dvěma ušima měla potenciál. Rozhodl jsem se jí osadit celou a v následujícím týdnu na ní ladit NFC.\
Booking mi cinknul, že do soboty platí nějaký cashback. Po vypnutí pracovního togglu jsem ještě zůstal v kanclu a zazezervoval spaní v Benátkách.\
Až nekdy v sedm jsem dojel na kole dom.\
Celou dobu ve vztahu s Verunkou mě pronásledovala myšlenka, že v tomhle vztahu jsem já to, co byla Míša v tom našem. Ale nějak mi docvaklo, že na tom není nic špatnýho. Ona byla ta zodpovědnější z nás dvou. Ona naplánovala výlety. A to že jsem tentokrát koupil letenky já a zarezervoval ubytko, bylo vlastně správně. Nemusí to tak být vždycky. Ale cítil jsem se fajn, když jsem to zvládl a Verunka mi napsala, že mi moc děkuje. Jednoho dne se naučím být dobrý přítel. Opravdu jí chci být dobrý přítel.\
Kromě nadcházejícího výletu jsem ještě potřeboval udělat jedno rozhodnutí. Russel 2000 pořád padal. Udělal sekeru za 38727.72 Kč. Bylo mi jasný, že když ten obchod uzavřu, půjde okamžitě nahoru. Ale když to neudělám, prodělám kalhoty. Se slzou v oku jsem to zavřel a rozhodl jsem se udělat pár krátkých obchodů. Na mém oblíbeném USTECHCASH. Ztrátu jsem srazil na 20317.71. *Sometimes you win. Sometimes you loose.* Celkově jsem byl v černých číslech dost. A přiznat si, že něco nevyjde je asi důležitý. Kdybych to udělal o den dřív, možná bych dokonce skončil na nule. Ale možná bych se taky nic nenaučil.\

### 7.12. Návrat k běhu a badmintonu

Protože jsem badminton nedomluvil, Marťa s Vildou si na sobotní dopoledne domluvili oběd s kamarády. Na šestou ale měla ještě čas a tak jsme zarezervoval místo na zahraďáku a dokoukal poslední díl řady Lost.\
Měl jsem den pro sebe. Psaní, fyzio a lenošení. Všechny 3 věci jsem potřeboval. Otevřel jsem na laptopu deník a poslední zápis byl z 1.11. Průser. 5 týdnů ani čárka. V Řehořovi jsem sice měl něco napsaný, ale nebylo toho tolik. Plán byl jasnej. Pátá řada Lost nesmí začít dřív, než doženu tuhle příšernou ztrátu.\
Reálně jsem toho moc nenapsal. Koukal jsem na youtube, protahoval se s Adrienne. V jeden okamžik se cítil tak moc protaženej, že jsem si řekl, že je na čase začít opět běhat. Uběhl necelýho pět kilometrů skrz folimanku a doma si lehl a ztuhl.\
Když jsem pak šel na zastávku s věcmi na badminton, obával jsem se opět zranění. Povídali jsme si s Marťou o tom co se nám stalo, před hrou se opravdu protáhli a asi to bylo v pohodě. Těžko říct. Cítíl jsem to. Ale asi mi to za to stálo. Ostatně na fyziu stejně říkali, že lepší je se hýbat než nehýbat.

### 8.12. Knedlíky a lívance

To přesevzetí s Lost proletělo komínem. Pátá řada začla dřív, než jsem commitnul byť jen jediný sepsaný den. Ale deník pro mě hodně znamená. Zkusil jsem napsat aspoň něco, abych za rok nebyl úplně na vodě.\
Líný vstávání s Verunkou bylo mocfajn. Snídaně ze zeleniny a topinek s bazalkovým pestem taky.\
Na nákup se mi moc nechtělo. Obzvlášť protože pršelo. Ale knedlíky s vajíčkem a lívance jako dezert, byly skvělý. Neshodli jsme se na způsobu konzumace knedlíků s vajíčkem. Verunka nemohla přijít na chuť okurkám, já jsem otevřeně zamítal myšlenku kečupu. Ale oboum nám chutnalo to naše a oběma nám nechutnalo to druhý. Naštěstí to byly přílohy. Základ byl dobřej pro oba.\
Po jídle jsme ještě lenošili. Povídali jsme si o Verunčině stěhování ke mně. Začínalo to nabírat obrysy. Slíbil jsem, že dám vědět paní Kotrbaté a Kendymu.\
Před šestou Veru vyazila k sobě. Čekaly jí přípravy. A mě úklid spouště v kuchyni. Pustil jsem se do toho, ale při odmáčení pánve se to stalo. Díl Lost. Věděl jsem že to bude průser.
Večer jsem aspoň založil nadpisy, nahrál fotky a připravil nějaký poznámky abych věděl čeho se držet, až budu psát pořádně. Bylo třeba psát pořádně.

### 9.12. Dospěláctví je na prd

Než jsem šel spát , šel na mě pocit toho, že začíná příliš mnoho věcí valit před sebou. Rozhodl jsem se že:

- vstanu včas
- napíšu Kendymu
- zavolám paní Katbaté
- Uklidím pořádně kuchyň
- sepíšu aspoň 2 dny
- napíšu si Todo na další dny

Pomalu ale jistě. Krůček po krůčku jsem si chtel udelat ve věcech pořádek.\
Vstal jsem dostatečně brzo. Zvládl dvaceti minutovou jógu, napustil si termofor, protože záda jsem cítil docela dost a vyjel do práce. Ve dvojech rukavicích, protože palčáky byly pryč.\
Dostavil jsem HLA00b a zjistil proč NFC vyčítá nesmysly. Chip Select se zvedal moc brzy. Proč byla otázka na úterý.\
Nakupovat indexy v pondělí je chyba. První short mi vyšel. A měl jsem v tom buď pokračovat, nebo to nechat být. Večer byla sekera přes 60 tisíc. Swap na úterý dělal 4850. Rozhodl jsem se počkat.\
Moc jsem se nepoučil. Nakupovat v pondělí ráno je blbost. Nakupovat ztřeštěné na cestě dolů taky. Velký objemy. Hrubice.\
Napsal jsem Kendymu, že bych chtěl bydlet s Verunkou.\
Vyplnil jsem Duolingo.\
Podíval se na LOST.\
Pověsil háčky, který jsem vytiskl, aby byla Vera spoko.\
A cítíl, že být dospělej je voser.

### 10.12. Průsery a řešení

Budík mě probudil v 6:30. Nečekala na práce ale fyzio. V 8:00, to minut jízdy od domu. Vypl jsem budík a usnul.\
7:45 bylo když jsem otevřel oči podruhé. Průser. Naházel jsem věci do batohu, nahodil oblečení a vyrazil na kolo.\
Padal. sňato. Bylo fakt hnusně. Ale v 8:07 jsem byl v ordinaci.\
Fyzioterapeutka se jmenuje Míša. Je z Písku a potešila mě, když mi řekla, že moje záda jsou napuchlejší než minule. Bolely víc a tohle znamenalo,Že nejsem hypochondr.\
Zvedat nohy . či cvičení core jsem měl z pokrčených nohou. Měl jsem přidat houpání a kreslení kruhu kdeny.Jízda do práce byla extrémní. S SPI jsem nepohnul. Aspoň jsem založil položky na nákup v TME. Taky jsem Omarovi odsouhlasil výrobu NFC Ua EBD, ale nejak jsem minul poznámku, kde tvrdili , že v dokumentaci něco chybí a až večer mi to začalo vrtat hlavou.\
Sekera v Capital-Markets vyrostla na 100 tisíc. Zavřel jsem ale jeden obchod za 7800 a pokryl tak swap a vlastně trochu víc. Vestředu měly vyjít nejaký CPI a výhled byl pozitivní. Třeba se z toho dluhu vyhrabu.\
Večer jsem si volal s Verunkou. Povídali jsme si o Vojtkovi, Elišce Remešová a vztahovém fitness.\
Taky jsem vytiskl dodatek ke smlouvě a dal vědět Kendymu. Napsal, že nás podporuje a začne hledat něco novýho. Je třída.\
Bylo to zvláštní úterý. Spousta průserů, hodně řešení, nějakej posun v životě.

### 11.12. Sushi, callback a chryzantéma

Budík v 6:30 tentokrát fungoval líp. Chvíli jsem se válel, ale celkem brzy jsem vstal, jógoval, umyl nádobí a vyrazil na tramvaj.
\Mám šestý smysl na to zahlídnout, jak mi odjíždí šestka. Můj plán psát v MHD deník byl bláhový. Lidí bylo všude milion a nacpaný v kloubu tramvaje a v chodbě metra jsem zvládl akorát dueling. Začal minulý čas. Gramatika šla úplně mimo mě.
\Odepsal jsem do Safivalu a požádal Vládu o pomoc s debugováním SPI. Byl to oříšek. Před obědem jsem se nepohnul.
\Ivan zatoužil po sushi. Tak moc, že řekl že nás zve na bufet v Kyotu. To je asi 400 na hlavu. Prý ale chtěl oslavit to, že po povrchu země kráčí čtyricátým rokem. Bylo to tam fancy a všichni mluvili čínsky. Pochutnal jsem si moc.
\Ze Safiralu napsali, proč vybrali co vybrali a já jim to odsouhlasil. Vláďa mi pomohl najít chybu a já rozchodil loop back. Pustil jsem se do debugování pomocí Proxilabu. Ta jejich karta prostě neodpovídala. Jen to fejkovala. Co už. I tak to byl úspěšný den.
\V améra navíc vyšly data o inflaci. Trh stoupl amůj 100 tisícový dluh se smazal. Blbý bylo, že Take Profity jsem kvůli nervozitě tak nízko, že nepokryly swap. To jsem posral. Ale lepší být na nule než se to tisícoven sekerou. Šlo to hodněnahoru. V jednu chvíli jsem vystartoval asi tisícovku ale druhý short mi opet generovat dluh. Tak dobrý to byl den. Mohl jsem vydělat randál, ale nějak jsem to nezvládl.
\Nicméně jsem ráno dal adesàt tisíc do S&P 500 a během dne to popolezlo ještě o 1000 dolarů, takže jsem neostrouhal.
\Cestou k Verunce jsem se zastavil v květinářství a koupil jí chryzantémy. Měla radost. To byl asi nejlepší okamžik dne. Od sedmi ji čekal nebinář a tak jsem měl čas na psaní. Ale byli jsme spolu a to bylo fajn.

### 12.12. Druhý prototyp a příprava na vztahové fitness

Z nadpisu je jasný, do čeho jsem se pustil po jízdě na kole do práce. Tady, ne hned. Napřed jsem našrouboval elektroniky do horseshoe locku a zkusil z jaké dálky lze Číst UID pomocí pípnutí.\
Přišlo mi, že proti NICU je to pokrok. Měl jsem radost.\
V kalendáři jsme měli vztahové fitness. Dostalo se to tam po telefonátu o rozhovoru BWA s Eliškou Remišerovou.\
Než Veru přišla, uklízel jsem kuchyň. Vyčistil jsem odkapávač, desku, vařič a dřez. Prokouklo to pěkné.\
Slíbil jsem, že půjdu na proti a tak napůl to stihl. Vera jsem potkal na rohu Ukrajinské a Nádražní. Spolu jsme došli do Lidlu, pořídili chleba, pomazánky a mléko, které jsem nakonec nepotřeboval a odvezl ho do práce.\
Moc jsme tomu fitness nedali. Ale naplánovali si poslech toho díla a dokoukali Asterixe. To je taky důležitý.

### 13.12. Oběma směry

Ve vstávání včas jsem se trochu lepšil. Vstát, jógovat a vyjet na kole jsem zvládl před osmou ranní. Jel jsem S kuklou na hlavě, abych dýchal vlhčí vzduch a termoforem na zádech, aby mi bylo teplo. Říkal jsem si, že jsem zpohodlněl. Pořád ale bylo pod nulou a já jel do práce na kole.\
A to se počítá!\
Navíc jsem našel svetr. A to se ti v MHD nepoštěstí.\
V práci na mě čekalo osazování HLP00c. Dostavěl jsem ho po obědě. Salátu a chlebu, který byl ve skříni od čtvrtka. Horský chléb je dobrý i třetí den.
Přeprogramoval jsem pípák na nové GMO a nový timer a rozchodil motor tak, že se točil oběma směry. Zase jsme byli o krok dál. Detailní algoritmus odvykání a zamykání jsem ale nechal Vláďovi. Má to vymyšlený a bylo to složitý. Debounce, tři senzory a nejistá mezipoloha.\
\Kolo zpátky domů. Upustil jsem trocha vzduchu v kolech, protože plášť drhl o rám, ale nejspíš jsem měl osmičku.\
\Vera měla koncert, ale protože měla další den další zůstal jsem doma. Koukl jsem na dva díly lost a šel spát. Tma mě začínala zmáhat.

### 14.12. Požitkářství

Ráno jsem se rozhodl být zodpovědný. Dal jsem prát prádlo, pustil Arnošta, zalil kytky a oddrápal Značnou část vodního kamene usazeneho na dne. záchodové mísy pomocí octa a čínské hůlky.
\Na dvanáctou jsme naplánovali saunování ve STEPU. Měl jsem [ten poukaz] (), multisportku a plánoval cenu, na můj vkus, extrémně drahého požitku.
\136 nás přivezla z opačných stran na skloněnou. Na recepci nám vysvetlit: co a jak a po chvilce v šatnách jsme se s Verunkou potkali u turniketu.
\Do Saunového svete jsem šel poprve'. Bylo to tam fancy. První jsme vybrali solnou saunu. Po patnácti minutách jsme oba hecnuli ledový bazének. Chvíli jsme se houpali v relaxační zóně, potom zkusili medovou, odpočinek na lehátku v kavárně a poslední bylinkovou.
\Tam jsme byli úplně sami a na Verunku šli démoni. Žádný faux pas jsme neudělali.
\Hlad nás dohnal do food courtu na harfe. Opět na Indii. Verunka tam našla jídlo, které jí chutnalo na výletě se studenty na Moravu . Koftu. Zeleninové koule vomáčce podobné té v Chana masala. V dmku jsme koupili zelený čaj, debat a kondomy. V Bille jsme pořídili bramborový chléb a metrem dojeli k Veru.
\Připravovala se na koncert. Já si drnkat na klavír a před šestou nám nakrájel chleba a uvařil decay.
\Céčko a pět a dvacítka nás dovezly do Irské hospody na Kamenické. Kapela byla umístěná v patře , kdena ně nebylo vidět. Mikrofon vazbil a já dokázal zapomenout, jak se jmenuje Verunky brácha. Lukáš. Ke stolu u kterého jsem seděl se přidala Míša. Kamarádka členů kapely. fonetička a houslistka ze slow sessions. S Lukášem Jsme toho moc nenapovídali, ale s Míšou se povídalo dobře.
\Tři řezaný mě docela sundaly. 4 Cidery Verunka docela taky. Cesta zpátky byla vtipná. Na eskalátorech jsem vyvolával „Bacha na tuhle ženu, kouše do rtů!"
\Pak už si toho moc nevybavuju. Asi jsme prostě odpadli do postele a usnuli.

### 15.12.

### 16.12.

### 17.12. Sebranka

Přišel jižní vítr. Bylo tak teplo, že na poslední fyzio v tomhle roce jsem jel v kraťasech a v Merrellech.\
Míša byla skleslá. Prý už potřebovala Vánoce. Itálii by mi prý neschválila. Má ráda tradice. Promasírovala mi záda míčkem a domluvili jsme se na dalších cvicích. Tentokrát to byl žabák.\
V kanclu jsem si zkreslil další Landing plane a dal se do ladění hla 004. Moc to nešlo. I přes dobré přizpůsobení Anténa neměla dosah.\
Chvíli jsem si taky hrát s digitálními testy a našel nějakou chybu v časování.. Ale to bylo tak všechno. Ten výtisk byl higlight pracovního dne.\
Na večer jsme měli naplánovaný koncert Lukášova sboru. Bylo to na starým městě a před tím jsem se zastavil a Verunky, která mi k večeři dala Zapečenou zeleninu z neděle.. Byla výborná a snědl jsem toho randál.\
Metrem jsme dojeli na Staroměstskou a došli do sídla unitářů. Sebranka byla fakt dobrá. Prostor Skvěle akusticky upravenej, perníky moc dobrý a houslistka Magdaléna Piskavičova byl klon Mišky s tmavými vlasy. Stejně se hýbala, smála, mrkala. Měla stejný proporce. Jen navíc hrála první housle. Bizár.

![image](17_1.jpg)

Aranž to byla zajímavá. Koledy moderně pojaty. Byl jsem příjemně překvapený. A unavený! Po koncertě Jsme jeli rovnou k Veru dom a po chvíli drnkání na kytaru na gauči jsme šli spát.

### 18.12. Dvacet pět bazických bodů

Tenhle den začal dobře. Probudil jsem se vedle Verunky, udělala mě rukou, já jí taky dělal hezky, ale na vrchol jsem jí nevytáhl.\
K snídani jsem si dal bagetu a autobusem sjel na Kolbenku, zjišťovat, proč NFC nefunguje tak Jak by mělo.\
Během dne jsem došel díky Vláďovi k několika prozření. Uši GSM antény to ruší, protože se v nich točí vířivé proudy. To bylo blbý . Kazilo mi to Q . Displej mi taky kazil Q. To bylo ještě horší.\
Pan Ptak mi volal , protože večer × 8 měl FEDSnižovat sazby. Byl optimistický. Měl jsem otevřen,/ Dow Johnson ve ztrátě skoro 100 000, ale prý byla na stole možnost, že sazby klesnou o půl procenta. To by bylo fajn.\
Jenže se to nestalo. Fed ohlásil 25 Sb. A na příští rok pouze dvě další úpravy. To se trhu moc nelíbilo. Skoro okamžitě moje ztráta poskočila na dvojnásobek. A st.to dál. Vystartoval jsem pár desítek tisíc k dobru, ale když jsem byl v minusu půl milionu, nedostatek marže mi automaticky zavřel pozici se ztrátou 133 tisíc. To zabolelo. Navíc jsem neměl marži na případný dokup při cestě nahoru. Průser.\
Sice jsem si řekl, že těch 700 tisíc je odepsaných.Ale vidět je ztrácet mi přinášelo značnou míru stresu.\
Až dole mi došlo, že kdybych během pádu shortoval stejnou měrou, ochránil bych se proti volatilitě. Hedgeoval bych. To jsem posral. Lekce příliš pozdě. Příliš draho. Zkurvenej Dow jones.\
Přemýšlel jsem jestli s tím skončit. Propad ale věstí nárůst. Vystoupím až se dostanu na nulu. Pomalý investování dává větší smysl. A míň stresuje.

### 19. 12. Tvrdá lekce

V podstatě jsem nespal. Bylo to jako by mi někdo stál na hrudi. K tomu mi v hlavě hrála kde jaká muzika a před očima běhaly grafy.\
Až v ranní ledový sprše jsem se začal uklidňovat.\
Je to hra. Vstup do ní mě stál 700 tisíc. Můžu přijít o všechno. Ale víc do toho nedám. Ty peníze jsou ztracený tak jako tak.\
Abych to opravdu pochopil, potřeboval jsem tu lekci. Jako jsem potřeboval dostat kopačky od Mišky.

### 20.12. Smiťák

Dobré ráno.\
Žádný telefon v posteli . Kafe z moka konvičky. Salát s balsamikem. 20 minut jógy a Adriene. Chleba s cibulovou pomazánkou a senchu.\
Trh šel dál do hajzlu, ale řekl jsem si že dneska mě to nebude stresovat. Dneska se budu soustředit na psychickou pohodu.
Byl jsem zvědavý na objev z večera. Pokud telefony opravdu používají osmičkovou anténu , není to náhodou cesta i pro nás. Rozhodl jsem se to prakticky ověřit.\
Na láhev Bernarda jsem namotal dvě cetky a jednu zosmil. Vypadalo to zajímavě. A bylo to úplně k ničemu. V nulový pozici se pole vyzkratovalo. Geometricky to dávalo smysl.\
Bylo třeba řešit to víc teoreticky. Navrhnout to teoreticky ve smíťáku a až potom stavět. Pustil jsem se do toho a pohltilo mě to. Lidi si přáli hezký vahoce a já jim odpovídal, ale v hlavě jsem vymýšlel jen to líp odsimulovat. Koukal jsem do toho i později doma po tom, co jsem vynechal bazén.

### 21.12. 20 dní zvládnu

Chybělo mi sepsat 20 dní.
Do dvanácti psal, pral, myl vodní kámen a koukal na poslední řadu lost.

> P.S. O tři měsíce později, chybělo těch dvacet dní vesele dál. Ale pomalu jsem se tím prokousával.

### 22. 12. Sinatra

Spali jsme dlouho. Asi na moc tvrdě, protože si vybavuju několik probuzení. Váleli jsme se až do deseti. Ne Verunka šlo Vertigo.\
Doporučil jsem horkou koupel. A další zázvorovo-kurkumové smoothie. Během koupele přijel Vojta pro akordeon. Verunka vyskočila z vany hodila na sebe bundu a seběhla s věcmi dolů.\
Po snídani jsem vyrazil na vlak. Nakonec přes Libeň. V Lidla jsem koupil pomeranče, zázvor a vincentku a naskočil do rychlíku směr Kolín.\
S mámou jsme šli na Sinatru. Napřed jsem ji teda pomáhal s laptopem a koukali jsme na Rozzuna v přírodě. Sinatra na náměstí byl ok. Oslík tam podle mě trochu trpěl. Ale ne moc. Mohl si jít do ohrádky s domečkem. Dali jsme si svařák a vyfotili se u stromu. V šest mi ale jel vlak, a tak jsme se na námestí rozloučili a já vyběhl na nádraží.

### 23.12. Ztracený

Kdybych si napsal TODO, vypadalo by následovně:

- Sníst guláš
- Sbalit se

To znamenalo, že většina dne jsem měl čas koukat na poslední řadu LOST. Verunka marodila a nechat ji spát bylo to nejlepší, co jsem mohl dělat.\
A tak jsem jedl guláš a koukal na to jak muž v černém přebírá vládu nad ostrovem.\
Zvládl jsem se i oholit. A zalít své i Sářiny květiny. Sbalit se a dojet k Verunce. Jinak to byl vskutku ztracený den.\
Verunka byla z rýmy dost hotová. Uložila mě na gauč a sla spát. Já ještě vyplnil pár lekcí v duolingu , ale před desátou už jsem se snažil usnout.

### 24.12. Limoncello & Panettone

Moc jsem toho na gauči nenaspal. Párkrát mi vzbudila Verunka, párkrát fakt že zítra letíte.\
V půl šestý se daly věci do pohybu. Protažení, zuby , snídaně. Na metro jsme trochu popobíhali, ale jinak jsme všechno stíhali v poho.\
Dělal jsem blbý vtipy. Verunce pořád nebylo hej, ale vypadala líp. Možná za to mohl makeup.\
Vyhrál jsem místo u okénka. Byl to můj padesátá let. Během toho prvního mi Ondra říkal,že koukat na mraky share mě omrzí.\
Totálně se mýlil.\
Učinil jsem rozhodnutí. Letos Alpy přejedu, nebo přejdu. Verunka mě pak informovala o tom, že letos to asi nezvládnu. Zbýval asi týden do konce roku.\
Při přistávání jsem viděl ten smog, který google mapy prorokovaly. Ale při výstupu ven bylo slunečno a teplo:\
Verunka se na přepážce ptala kolik nás bude stát MHD do Benátek. Prý 10€ na hlavu. Přišlo mi, že je to moc. Automat venku ale naúčtoval stejnou částku.\
Během cesty jsem komentoval cyklostezky a koukal na bikesharing. Mobile. Nic moc. Benátky na ostrově ale kola nepotřebují. Možná se tam ani jezdit nesmí.\
Během chvíle jsme byli na mostě vedoucím do Benátek. Vedle nás frčel vlak a dobrodružství začínalo.\
Hned první zastávka byla skvělá. Nároží kde půl na půl místňáci a italští turisté postávali kolem maličkého krámku, kde Fabio rozléval víno a prodával housky se šunkou. Nebylo ani dvanáct. Jasně že jsme si dali víno i chléb. Na druhé straně kanálu byla německá ambasáda,kde nikdo nebyl, ale náš břeh žil Italským požitkářstvím.

![image](24_2.jpg)

Potom nás polapily malé uličky a mostečky vedoucí přes kanály ostrovního města. Gondolou jsme nejeli. Ale koupili jsme pohledy a známky. Sedli si na náměstí se zimním kluzištěm, kde se tři kluci v tričkách koulovali sněhem Z chladícího systému a možná se tak snažili oslnit jednu holku, která toužila po tom být taky zkonlovaná.\
Na oběd jsme se zastavili někde stranou od centra. V uličkách, kde jediné sluneční světlo bylo v podchodu. Byl to spíš Bar než restaurace. Ale vařili. Vlastně toho vařili hodně. Dokonce i Pizzu. Ta si dala Verunka. Já takový zatočený lasagně se špenátem. Veru italsky domluvila i kafe, čaj a zákusek a vysvětlila, žeto platím já.\
Jídlo v bříšku nás zahřálo a dodalo nám energií na cestu přes velký známý most na ikonické náměstí a věží, která bývá ve filmech. Benátky nemají žádný kopec ani kopeček a tak byla věž docela jasná volba. to € na hlavu bylo víc než 5, v kolik jsem doufal, ale výhled stál za to. A buďejičák, který nám vyfotil tu nejhorší možnou fotku. se nám nesmazatelně vryl do paměti.\
![image](24_1.jpg)\
Z věže jsme sešli k moři . Verunka tam vzpomínala na to, Jak tam jeli s bráchou z lyžovačky, kterou jim vyhrála babička. Šli jsme podél vody, do parku, kde jsme vybrali lavičku a koukali se na ostrov v dálce a Benátky napravo.\
Dál jsme si prošli méně turistickou čtvrť, kde Verunku nadchlo prádlo zavěšené mezi domy. Bylo tam ale docela mrtvo a na nás šel hlad. Na mapě jsem tedy našel obchod a k němu jsme se maličkými uličkami po chvili domotali. Extrémně mě pobavila gondola DHL, ale vlastně jak jinak by tam kurýři jezdili.\
První obchod byl divnej. Trocha jídla a extrémní množství drogerie. Naštěstí přes ulici byl stejně jmenující se obchod ve kterém bylo normální jídlo. Nakoupili jsme Pannetonne, sýr, pečivo, olivy a limoncello a šli si s tím sednout k vodě. Poslední zmíněné byla dezinfekce abychom si mohli dát pusu.\
Západ slunka nad Benátkami byl kýč. Bylo tam fakt nádherně. Sýr byl dobrej. Pečivo taky. Limoncello fantastický a pusa pořádná.

![image](24_3.jpg)

Ale byli jsme na dovolený a měl jsem svátek. Restaurace byla jen kousek a tak jsme si dali opravdový jídlo. Špagety s buratou. A k tomu víno. Všechno bylo moc dobrý. Akorát Verunka byla nešťastná, že s ní číšníci mluví anglicky. Nakonec ale přesedlali na italštinu a Vern byla spoke.

![image](24_4.jpg)

Cesta zpátky nočním městem taky měla něco do sebe. Poznávali jsme místa, kudy už jsme šli předtím v novém světle. Doslova. Ale trochu jsme chvátali. Check-in byl\
osm a do autobusu jsme nastupovali v 7:56.
Naštěstí na nás počkali. Hotýlek byl kousek od vlakového nádraží a interiér byl úplně nový. Ind, který nás ubytovával, říkal, že jsou noví a že budou vděční za dobrý recenze.\
Zasloužili si ji. Místo bylo hezký, čistý, voda teplá a postel příjemná. Dělali jsme v ní trochu hluk. A když pak přišli lidé do vedlejšího pokoje, bylo jasný, že Skrz stěny je slyšet úplně všechno.\
Nahráli jsme na diktafon dění dne a usnuli v objetí.

### 25.12. Jen na druhé straně nádraží

Tentokrát jsme neustávali v 5:30. Spíš po devátý. A po společný sprše jsme se ještě vrátili do postele. Balo třeba vyřešit co dál.\
Verona.. A cestou zastávka v Padově. Před jedenáctou jsme poklidili, přesunuli se do kuchyňky a posnídali Panettone. Byla to sladší vánočka. Dali jsme si k tomu čaj a turka.\
Nádraží bylo hned za hotelem. Verunka na přepážce Vykomunikovala , že když si koupíme standardní lístek, můžeme na dvě hodiny vystoupit a pak pokračovat dalším vlakem.\
Naše zastávka byla Padova. Věděl jsem o ní kulový, ale mělo tam být hezký náměstí.\
Za okny vlaku byla nehezká rovina a za ní moc hezké alpy. Ve vlaku jsem měl co chvíli zvlaštní deja vu. Byl to ten samej typ, co nás s Miskou vezl z Barcelony do . Padova naštěstí přišla překvapivě rychle. Na mapě jsme zjistili, že do centra se dostaneme tak, že půjdem pořád rovně po ulici s tramvají.\
Verunce se ale udělalo blbě. Museli jsme se zastavit v parčíku se stínem. Šlo na ní PMS a přišlo tvrdě. Já si chvíli psal, chvíli jedl panetonne, ale převážněJsem řešil, kdo mi z revolutky ukradl 12 a 13€ a jak. Hlavně to jak. Ale vyřešil jsem kulový. Na to abych mohl platit pres Apple Pay jsem potřeboval face id a tomu jsem věřil. Blokovat kartu mi nedávalo smysl.\
Po hodině se Verunka cítila dost ready na cestu na náměstí. Byl to ješte kus cesty. Nikde ani noha, všechno zavřeny! Den po štědrým dnu asi nikdo nikam nechvátá. Náměstí ale bylo pěkný. U kašny uprostřed jsme si dali sváču , pak obešli náměstí a vydali se trochu jinou cestou zpátky. Kolem prázdného tržisté, přes další prázdné náměstí a pak kolem našeho parčíku zpátky.

![image](25_1.jpg)

Do Verony to trvalo dýl. Při větším zkoumání mapy jsem objevil, že sice bydlíme jen kousek za nádražím, ale nádraží je větší než celé centrum Verony. Rozhodli jsme se jít napřed do centra i s věcmi.\
Prostor před nádražím byl divnej. Vypadalo to tam jak ve scéně z 28 dní poté. Tu a tam černej podivín. Armádní džíp a ticho. Až asi o 3 bloky dál jsem začal mít pocit, že jsme tam, kde jsme chtěli být.\
Po dalších dvou blocích jsme najednou byli aKolosea. Žádný atrapy. Kolosea plných rozměrů jako v Římě. A lidí bylo najednou spousta. Včetně pána jenž dav obohacoval o písmo svaté svým hlučným hlasem. Jediný, kdo ho poslouchal, byla Verunka. Ne kvůli písmu , nýbrž kvůli Italštině.

![image](25_2.jpg)

Mapa slibovala výhled, ale Verunky pohled kudlu v zádech. Nebo bříšku. Težko říct. Její bříško asi opravdu bolelo, jako by ji někdo vraždil. Ale vylezla se mnou nahoru pod hrad a výhled tam byl. Na parádní západ slunka za Veronou. A pítko. Voda trochu pomohla. A spustila hlad.

![image](25_3.jpg)

Bufik pod schody sice vypadal sympaticky, aleInternet se shodoval na tom , že ohřívají v mikrovlnce ty nejhorší předdělaný jídla ze supermarketu. Další restaurace, která působila legit byla zavřená. Nakonec jsme měli pizzu a kolosea. Margarita byla vlastně docela v poho. Akorat za servis si řeklo asi 4€.\
Během toho, kdy Veru jedla jsem objevil jak daleko vlastně naše ubytování je. Hodinu pěšky. Kolem kolejí a velké silnice. MHD nejezdila. Čtvrť byla plná individuí. Fakt jsem to úplně nezvládl.\
Verunka a vymyslela krizový plán. Kdyby nás někdo šel přepadnout, vytáhne láhev limoncella z boční kapsy mého batohu a přetáhne ho s ní přes hlavu.\
Bála se asi míň než já. Je to holka z Ostravy. Ani výtah do třináctého patra starého panelového domu jí nevyděsil. Ani byt s velkými prázdnými chodbami a poblikávajícím světlem. Ani koupelna ve které voda spíš kapala než tekla.\
Pokoj byl v pohodě. Po sprše jsme se k sobě přitulili a usnuli.

### 26.12. Koupačka

Verona jsme sice prošli jen letmo, ale neměli jsme v plánu do centra se vracet. Verunka vymyslela lepší výlet. K Lago di Garda.\
Po východu slunka bylo okolí našeho mrakodrapu podstatně méně děsivé. I byt byl vlastně docela v poho. I spolubydlící. Akorát Verunce bylo blbě a tak si šla lehnout do doby než jel autobus.\
Aulin naštěstí zabral a tak zvládla i bezhlavý úprk na zastávku autobusu. Protože když na autobus hodinu a půl čekáš doma, jasné že vyrazíš pozdě. Ale doběhli jsme ho a na nádraží dojeli včas. Dokonce jsme stihli koupit pečivo k snídani a pro mě kafe.\
Do vlaku na poslední chvíli nastoupila paní s dcerou. Mluvily španělsky a byly totálně zmateny! Verunka se jich ujala a začala jim vysvětlovat, jak si mají validovat lístek a zda sedí ve správném vlaku. Vzaly Veru jako spásu jejich cesty a od té doby byly náš ocásek na další polovinu dne.\
Po necelé čtvrt hodině jízdy jsme tady vystoupili V malém městečku jménem Desenzado, sešli z kopce k vodě, koupili ve stroji lístek na lod'9 vyjeli na poloostrov s hradem.\
Bylo krásné. Fantasticky řekl bych. Cesta lodí mě ohromně bavila.

![image](26_2.jpg)

Koukal jsem o lázních na poloostrově. Lidi se tam koupali. Taky jsem se chtěl koupat. Když jsme se pak procházeli po ostrově, potřeba plavání rostla. Na severním mysu na to byl prostor. Hloubka nijaká, ale voda dokonale čistá. Verunka naštěstí vzala ručník. A měli jsme to limoncello na zahřátí.

![image](26_1.jpg)

Ještě asi hodinu jsme sedli na břehu jezera než přišel stín a hlad.\
Pěšky jsme vyrazili z poloostrova ven. Na úzké silnici proudila auta, po chodníku mrtě lidí. Na mapě jsem našel restauraci /bufet se zapečenými plackami. Měla otevřeno a nešlápli jsme vedle. Jak mozzarelová, tak veganská volba byla supr.\
Před plánovaným odjezdem autobusu jsme stihli dokonce nakoupit v penny. Na zastávku jsme pak museli trochu popoběhnout, naštěstí podél silnice, takže kdyby nám autobus přijížděl, viděli bychom ho.\
Neviděli jsme ho. Ani ten další. Autobusy prostě nejezdily. Šli jsme stopovat. Moderně, řehořem.\
Úspěšně. Vzal nás milý pár. Teda napřed nám zastavil. Ferari aby nám řidič ukázal, že se dovnitř nevejdeme. Ale pair po nem byl super. Ital, který pracoval několik let ve skotsku a ukrajinka mluvili italsky. Jeli do rodné vesnice (která byla docela velké místo před Veronou) a když jsme zkejsli v koloně, dohodli jsme, že nás vezmou tam a ukážou nám to tam.Verunka nadšeně konverzovala o životě ve skotsku, o panettonne a důvodech k práci v zahraničí a vracení se domů.\
Villafranca di Verena zrovna slavila vánoce v plném proudu. Když nás vyhodili kousek od jejich domu, šli jsme se podívat do hradu a dát si svařák. na trh u kluziště.

![image](26_3.jpg)

Asi po hodině jsme vyrazili na vlak. Byla to jen chvilka. A MHD tentokrát jela a tak cesta na naše sídliště byla úplně v pohodě.\
K večeři jsme si uvařili tortelliny a po jídle usnuli úplně vyřízení.

### 27.12.

![image](27_1.jpg)
![image](27_2.jpg)
![image](27_3.jpg)

### 28.12. Finále

Asi tak ve dvě ráno nás probudil zvonek. Poprvé jsme si nebyli jistí, zda to opravdu znamená, že na nás někdo zvenku zvoní , ale když se to stalo podruhé! Verunka rázně zakročila. Oblékla si bundu a vyběhla ven to vyřešit.\
Nějaký pár nepochopil jak otevřít krabičku s klíči.\
Ještě asi 2. minut rachtali a narušovali mé pokusy o usnutí.\
Ráno jsme vstali na čas. Casa Milano mě štvala dál.Snídaně neexistovala. Kapsle do kávovaru také ne. Vyčarovali jsme jablko, čaj a filtr.\
Na autobus jsme vyrazili ve 8:22. Přesně dle google map. A málem nám ten autobus ujel. Stanice před hřbitovem tam nějak nebyla. Ale doběhli jsme na další\
Na druhý pokus jsem po vystoupení z autobusu vybral správný směr a po asi dvaceti minutách chůze jsme dorazili na nehezké autobusové nádraží.\
Flix měl jet z nástupiště B po asi deseti minutách. Ve dvanácti uncích jsme si pořídili pečivo a nasedli do zeleného autobusu. Jel přes letiště. Kam stál 12€. Do Bergama ale stál 4,49€. Verunku napadlo zda to tak je i opačně, že bychom ušetřili za cestu na letisko a bylo. Ale MHD v Bergamu byla levnější.\
Během jízdy jsme nadepsali pohledy a oznámkovali je. Byla to docela fuška v jedoucím autobuse. Taky mi došlo, že pohledy a známky stály 12 a 15€. Těch zpropadených 12 a 15 €, které mi nešly do hlavy. Zasmáli jsme se tomu, jak jsme oba debilní.\
Kromě bezdomovci obsazeného nádraží bylo Bergamo moc pěkné. Místo, kde začínaly Alpy. Šli jsme přes tržiště do kopce k lanovce. Potkali Poštu a Verunka tam domluvila , že nám je rovnou pošlou. I přesto, že měly známku z nějaké Friend Post sítě. Pán na ně nasázel razítka a bylo.\
Na lanovku byla fronta. Delší než by trvalo vyjít to pěšky. Bylo krásné a schody byly masážní. (Čti, z malých oblázků, co píchaly do nohou.). Těsně před koncem jsme si dali pauzu na pečivo s pestem, zbytek papriky a rajčat a na vydýchání se.

![image](28_1.jpg)

Citta Alta bylo pěkné. Hrál tam houslista, kterému jsem dal 2€. A varhaník, který nadchl Verunku.\
Vařili tam polentu. Veganka Veru si dala sýrovou polenta s trhaným vepřovým. Já zvolil houbovou variantu. Houby nám oběma chutnaly víc. Nejlepší to ale bylo smíchaný.\
Jídlo jsme si odnesli na vyhlídku. Cestou jsme na něj nalákali hned několik lidí. V malém parčíku s Velkým výhledem jsme to do sebe nacpali všechno i přes to, že už jsme oba byli docela plní.\
Možná proto si Verunka dala na dece 20. Bylo fakt fantasticky teplo.

![image](28_2.jpg)

Jednička jela kousek od nás. Až na letisko. Jestli jsme jí zaplatili jsme si nebyli jistí. Virtualizované karty strojek nebral a fyzická sice pípla, ale druhým dotykem jsem jí možná odhlásil.\
Každopádně nás a dalších několik desítek lidí, kteří se do autobusu sotva vešli odvezla na letisko, kde jsme překvapivě rychle prošli sekuritkou a pak extrémně dlouho čekali na zpožděný Ryan.\
Hráli jsme na klavír. Vern si koupila Deník malého poseroutky v Italštině a během mých dvou lekcí dnolinga si přečetla notnou část knihy v jazyce, který tři týdny zpátky neovládala.\
Ryan nakonec dovoloval před náš gate. Verunka nastoupila dozadu a já na sedadlo 1B. První sedadlo v Letade neb 1A neexistuje.\
Letuška byla moc pěkná blond Češka. Prohodili jsme pár vět, ale byla taková trochu zrychlená a během letu měla dost práce. Dal jsem se do psaní deníku.\
Zpoždění v Bergamu nebylo poslední ten den. Když jsme Čekali v autobusech na odvoz, přijeli policajti a někoho hledali.\
Dva Italové v autobuse neztráceli čas, otevřeli oba Tinder a začali swajpovat o 106.\
Po asi půlhodině čekání se věci konečně daly do pohybu a my prošli letištěm. V Bille jsme pořídili vánočku na snídani a během cesty si povídali mojí extrémně lámanou Španělštinou a dělali si srandu úplně ze všeho.\
Akorát nahrát dění Jsme večer nějak nestihli. To byla škoda. Protože to byla set sakra skvělá dovolená.

### 29.12. Verunka měří

Už u snídaně bylo patrný, že Verance to v hlavě šrotuje. Že neděle nebude jen o nedělání, ale že se bude plánovat. On. ostatně rok se blížil ke konci a Verunka měla pravdu. Stěhování se blížilo raketovou rychlostí.\
Během dne měřila metrem, kreslila si v Řehoři a dělala seznamy toho, co bude třeba udělat.\
Zbavit se nějakých věcí určitě. Byli jsme dva a měli tři postele. Málo místa na věci nás obou a žádný místo na klavír. Nakonec to ale Verunka vymyslela dobře. Jen domluvit, načasovat a provést to všechno se zdálo Jako dost práce.\
Vztah bude dost práce. Ale tasil jsem se na to, když jsme šli nakupovat. Když jsme dělali salát a řepnou pomazánka a když jsme měli sex asi potřetí ten den.

### 30.12. Přece jen nakažen

Už po probuzení jsem to trochu cítil, ale po snídani se to rozjelo naplno. Ucpaný dutiny. Verunku to trápilo na dovolené, mě po ní.\
Bylo to extrémně nepraktický. Zrovna jsem domluvil, že k Ondrovi a Rébě přijde na Silvestra Karel s Týnkou. Navzdory tomu , že Rebeka se s nimi vlastně moc nemusí.\
Rozhodl jsem se bojovat s nemocí aktivně. Postel, Čaj, Česnekový vývar, kurkumo-zázvorové mléko a antibiotika. Dostal jsem je na zuby, ale leták rikal, že na zánět horních cest.\
Během dopoledne jsem dokoukal LOST. Ten sentimentální konec mi tentokrát přišel skvělej. Asi jsem o dost měkčí než před deseti lety.

### 31.12. Na střechu, do mlhy a do nového roku

Někdy ve čtyři ráno přišlo zlepšení. Dal jsem si iselgin další čaj a usnul na šest hodin. Stresogram opadl z "jasná krize" do „docela v pohodě".\
Stejně jsem si nebyl jistej svou účastí na večerním srazu u Reky a Ondry. Dál jsem dopoval česnek, zázvor a vývar.\
Sraz byl na Ctvrtou. Heenul jsem to. Potkal jsem se s Verunkou na půl cesty a na Břevnov jsme vyjeli tramvají. Nováčkovic přijeli autem i s Pátou a protože pátá se válel na zemi , všichni se postupně přesunuli na zem za ním.\
Poslední dorazil Karel s Týnou. Týna měla hodně fancy Šaty na takovou událost. Ale Týna je vždycky příliš dobře oblečená. Stejně jako já vždycky příliš málo.\
Poslouchali jsme hudbu, povídali si a jedli. Taky jsme šli s Páťou ven. Vydedukoval jsem že ho štvou lampy. Když jsem se pak stal vozičem kočárku, dokázal jsem ho narozdíl od Filipa uspat díky vyhýbání se kuželům světla. Nováčkovic se šli nahoru rozloučit a když se vrátili, nalodili jsme Páťu do jejich zlatého korábu a popřáli Štastný nový rok. Měl jsem radost, že vydržel tak dlouho.\
Potom jsme hrát. Aktivity. Kluci proti holkám. Vlastně jsem to hrálpoprvé. Hádat mi šlo dobře, popisovat nic moc. Byla to docela plichta. Verunka v jednom kole holkám zařídila spoustu bodů.\
Půlnoc nám hru přerušila. Vzali jsme kabáty, klíče, šumivá vína a vylezli na střechu, abychom viděli ohnostroj had Prahou.\
Chyba lávky. Byla mlha. Videt byly jen ty v nejbližších ulicích. Co už. Karel nám aspoň udelal fajn párovýfotky.\
Aktivity jsme nedohrávali. Byla to hra z minulýho roku. V tomhle roce jsme museli vyřešit jak dojet domů. K Veru na Střížkov. Prvního nás čekalo balení.

![image](31_1.jpg)

Rok 2025 byl před námi. A plánovali jsme ho prožít spolu!

[>> Leden](2025_january.md)
