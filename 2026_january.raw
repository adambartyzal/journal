[<< Prosinec](2025_december.md)

## [Leden](2026.md) <!-- omit in toc -->

- [1.1. Krátký den](#11-krátký-den)
- [2.1. Šípem do čela a vlakem na jih](#21-šípem-do-čela-a-vlakem-na-jih)
- [3.1. Irma a Bastard](#31-irma-a-bastard)
- [4.1. Křížovky je baví](#41-křížovky-je-baví)
- [5.1. Rovnou přesčas](#51-rovnou-přesčas)
- [6.1. Je to všechno o správných teplotách](#61-je-to-všechno-o-správných-teplotách)
- [7.1. Negativní pumpička č. 1.](#71-negativní-pumpička-č-1)
- [8.1. Na zasněžený zámek](#81-na-zasněžený-zámek)
- [9.1. Angínová princezna](#91-angínová-princezna)
- [10.1. Příprava na Jizerky](#101-příprava-na-jizerky)
- [11.1. Úspěšný zimní pochod](#111-úspěšný-zimní-pochod)
- [12.1. Jeden z milionu](#121-jeden-z-milionu)
- [13.1. Dvanáct set schodů](#131-dvanáct-set-schodů)
- [14.1. Zpátky na roubenku u potoka](#141-zpátky-na-roubenku-u-potoka)
- [15.1. Dřevěný tyčky na nohou](#151-dřevěný-tyčky-na-nohou)
- [16.1. Hodně velká paráda](#161-hodně-velká-paráda)
- [17.1. Jirkovy plány](#171-jirkovy-plány)
- [18.1. Konec gastro výletu](#181-konec-gastro-výletu)
- [19.1. Změny výchozích hodnot](#191-změny-výchozích-hodnot)
- [20.1. Klasifikace je náročná](#201-klasifikace-je-náročná)
- [21.1. Bez odporu SAMU](#211-bez-odporu-samu)
- [22.1. Rodiny jsou občas úplně na píču](#221-rodiny-jsou-občas-úplně-na-píču)
- [23.1. Desky, brokolice a očkování](#231-desky-brokolice-a-očkování)
- [](#)
- [](#-1)

### 1.1. Krátký den

Nový rok začal docela pozdě. Probudil jse se po jedenácté a nechal Verunku chrupkat do dvanácti. Společně s Arnoštem jsme uklidili byt a když se k nám připojila žena, posnídali jsme zeleninový koláč.

Teta Irma Verunku trápila hodně. Vzala si Aulin a s nahřívací láhví zalehla na gauč.

Promítnuli jsme si poslední díl Stranger Things. Měl dvě hodiny a byl docela debilní. Nebo spíš hodně Americký. Fanoušci CGI museli být nadšení.

Ve zbytku dne jsem modeloval desku a dlaždice na vytištění metra. Finančně se to rozhodně nemohlo vyplatit. Končil jsem v 11 večer a rozhodně neměl hotovo. Vlastně mě napadlo, že to překreslím v inscapu. Kabely mi v něm jdou. Proč ne koleje.

### 2.1. Šípem do čela a vlakem na jih

Podle hodinek jsem naspal devět hodin a dvacet dva minut. Bylo po devátý, tak to asi dávalo smysl. Veru ještě spala, ale můj pokus o tiché vstávání jí vzbudil. Snídani stihla připravit, než jsem byl hotový s koupelnou.

Dohodli jsme se, že je poslední možnost vyrazit na jih za tátou. V pondělí už byla práce, pak zámek, potom běžky a vlastně jsem očekával, že do konce roku se nezastavím.

K obědu Veru zapekla kuskus a cizrnu do lilku. Dali jsme si k tomu zbytek brambor a bylinky v mém jogurtu. Taky jsme si poslechli novoroční projev Prezidenta a Babiše. Oba byly přesně takový jaký by je člověk čekal.

![image](02_1.jpg)

Rozhodl jsem se vyčistit ohořelý hrnec. Savo ani jiné prostředky nepomáhaly. Broušený nerez půjde zbrousit, řekl jsem si a povolal na pomoc smirkovou houbičku. Šlo to docela dobře. Teda, strávil jsem tím asi tři čtvrtě hodiny, ale výsledek byl ok. Akorát v rohu, kde bylo oleje nejvíc byl nerez poškozený. Trochu jako by tam probíhala kavitace.

Zbytek odpoledne jsme hráli KCD. Účastnili jsme se velké bitvy v táboře lapků a souboji s Prckem jeden na jednoho. Ten se ukázal jako témeř nemožný, dokud Veru nezjistila, že nemá helmu a já mu asi na osmistý pokus střelil šíp přímo mezi oči.

Na Silvu Norticu jsme vyráželi trochu ve spěchu, ale na hlaváku jsme nakonec byli s rezervou na koupi pečiva do vlaku. V Olbramovicích selhalo ETCS. Vlak na to dupnul a my začínali nabírat ztrátu. Průvodčí ale obvolal přípoje a domluvil počkání. Nakonec jsme ve Veselí byli stejně s předstihem. Regio Panther byl super jako vždy a autobus do Lásenice opět vezl jen nás dva.

![image](02_2.jpg)

Táta na nás čekal vzhůru a upečeným pizza koláčem. Povídali jsme až do půl jedenácté. Což jsem vůbec nečekal. Vetšinou jde v osm spát.

### 3.1. Irma a Bastard

Eva má sice dobrou matraci, ale úplněk svítil skrz závěsy a budit mě. Ráno jsem se z postele nehnal a spíš dospával noční ztráty.

Snídali jsme před desátou. Nad plněnými tortilami jsme rozhodli, že vyrazíme na pochod. Kolem rybníka. Bylo slunečno, pod nulou a vrstva sněhu způsobovala bílou slepotu. Chvilku jsme šli s místním rybářem ale u Pasečáku se naše cesty rozdělily. Šel dlouhou sekerkou prokutat led, aby ryby mohly dýchat. My pokračovali K Lomečáku.

Někde za silnicí Veru rozbolelo břicho. Teta Irma ještě neodjela. Naopak. Přijela v plné síle. Pomalu jsme prošli ves a vrátili se kolem Rukavičkový domů. Veru si vzala Aulin, do láhve jsem jí natočil teplou vodu a uložil ženu jí postele.

S tátou jsme se pustili do přípravy ryby a bramborového salátu. Aulin Verunce naštěstí zabral a slepák to spíš nebyl. Na večeři už se cítila dobře a po jídle nás na několik hodin pohltila Desítka. Šlo nám to všem docela stejně. A po dosažení 30 bodů jsme pokračovali do padesáti.

![image](03_1.jpg)

V posteli před spaním jsme si pustili film Bastard. Verunce se líbil moc. Měl jsem pocit, že by se jí mohl libit a měl jsem radost, že jsem se trefil.

### 4.1. Křížovky je baví

Vzbudil mě táta rachtající v kotelně. Bylo skoro devět. S tátou jsme se ještě před snídaní pustili do horečné diskuse o AI, politice, médiích a podobně. Snídaně nás ale zchladila a Verunčina křížovka dala zapomenout neshody a spojila nás v jeden tým.

![image](04_1.jpg)

Většinu dne jsme byli doma. Velký úspěch desítky se opakoval. Při řazení dlouhých světových řek a přivazovaní značek k produktům ubíhaly minuty i hodiny. Než jsme se nadáli, byl čas nakoupit lístky na vlak a vyrazit na autobus. Táta nás doprovodil na autobus, který nás do Hradce vezl s hodinovým předstihem před odjezdem vlaku.

Vystoupili jsme proto a VŠE a došli do Lidla. Verunka si koupila pečivo, protože jí trápilo zažívání a čokoládu jako zdroj energie. Nenapadlo by mě, že by to šlo zkombinovat, ale ve vlaku zvládla kusy čokolády nacpat do Kaiserky.

Na laptopu jsme si pustili Adamova Jablka. Stream trochu vypadával a tak jsme to dokoukali přesně minutu před příjezdem na hlavák. V Bile jsme ještě vzali věci na snídani

a vydali se do Letňan. Chybělo mi dojet vlakem přímo domů, ale co naděláš. Nostalgie nic dobrýho nepřináší.

### 5.1. Rovnou přesčas

Vstávat po prázdninách před sedmou nebyl žádnej med. Řekl jsem se, že se osprchuju v práci, vytáhl Franze a vyjel ven. Bylo pěkné. Pod nulou, nasněženo a sluníčko. Až na okruh to šlo. Jenže cyklostezka podél silnice nebyla protažená. Ani posypaná. Stejně tak úsek kolem maringotek. Mrznoucí prsty úpěnlivé mačkaly brzdy a zážitek to byl silný, ale ne moc příjemný.

Ivan nepřijel. Přišla na něj chřipka. DJ a Vláda už byli přítomní a Jirka dorazil chvilku po tom, co jsem vylezl ze sprchy. Jestli je rozmrazování prstů teplou vodou dobrý nápad nevím. Spíš ne. Bolelo to. Ale sprcha rozhodně přišla vhod.

Pustil jsem se do CBN. Vláda do HSLocku. Ludvík pak napsal, ať se pustím do CBN a Vláda do Hslocku. Umíme se řídit dobře.

Po měsíci otevřela Vietnamka. Byla to jasná volba. Pad thai s tofu pro mě kari pro Adu a Jirku a Rámen pro Vládu. Povídali jsme si o požárech v kuchyních. Áda spálila kuchyni. Podstatně víc než Veru. Jirka zase hasil prkýnkem a v zápalu (no pun intended) ho do ohně přiložil.

CBN mě pohltilo. Přepsal jsem Hw na global a init utils. Vláďův Workoholismus mi ale nepomohl. Ještě v šest jsme tam oba byli, aniž by si kdokoliv z nás uvědomil, kolik je hodin.

![image](05_1.jpg)

Po šesté jsem zkoumal pumpy v práci kvůli liofilizaci. Neměl Jsem úspěch ani s jednou. Vzal jsem to zpět přes Klíčov po kostkách. Bylo to na prd, ale alespoň tam nebyl sníh. Letňanská mě ale překvapila. Rovná pěkná cesta přímo na kruháč za OBI.

Doma mě přepadl hlad. Snědl jsem zbytek tousťáku. A pak na mě přišel záchvat demence. Veru mě odtáhla za nohy do postele. Bylo to komický.

### 6.1. Je to všechno o správných teplotách

Šestýho. Nějak se ten novej rok rozjel rychlým tempem. Verunka tentokrát vstala brzy. Zato mě se nechtělo. Vlastně jsem jí úplně minul. Odložil budík a po dalším vzbuzení se ještě netnou chvíli válel.

Venku bylo -8 ale kdo jsem ve sklepě nenechal. Zkusil jsem se vyzbrojit termofonem, ale moc mi na záda pálil a zmrzlým rukám neměl jak pomoci. Během cesty spirálou a za OBI dolů kolem Klíčova a skrz Vysočany jsem se rozhodl, že cestou zpět se zastavím v Decathlonu.

Pokračoval jsem v programování CBN. Objeví jsem kde je chyba ve startu nabíjení, nabil na stole jednu baterii, rozchodil druhý nefunkční USART a namontoval CBN do boxu. V tom jsem porovnal starý a nový Node. Starý měl na cívce 100 °C nový jen 68 °C. Ale tranzistory hřály víc. Stejně to ale byl posun dopředu.

![image](06_1.jpg)

Verunky kroupoto bylo moc dobrý. Levný a dobrý jídlo. Bylo třeba ho zařadit do arsenalu.

Opět jsem přetahoval. Veru hrála ve Vršovicích. Ani po návratu zpět jsem ji neviděl. Je pravda ale, že v Decathlon jsem byl až do sedmi. Koupil jsem nakonec syntetické palčáky za 300. A to jsem byl ochotný dát litr ze kožené prstovky. Ale palčáky měly dát -15 °C. Prstovky jen -9 °C. Navíc do palčák číslo větší šly nacpat lehký vlněný rukavice v případě potřeby. Taky jsem vzal pumpu. Přišlo mi že má dobrý design na otáčení chodu na test lyofilizace.

Doma se rozmrazovaly lasagne. Přišlo mi ale, že jsou až na oběd a tak jsem se dal do vaření noků s tempehem a se zelím. Taky jsem upekl chleba. Drožďový. Mířil jsem na podobnou chuť jako horský chléb. Rozhodl jsem se ale, že s ochutnáváním počkám na Verunku.

![image](06_2.jpg)

Naše nová trouba uměla až 250 °C . Chleba voněl nasládle a zvonil.

![image](06_3.jpg)

### 7.1. Negativní pumpička č. 1.

Ráno jsem na běžeckém okruhu zahlédl bruslit člověka na běžkách. Nadchlo mě to. Přemýšlel jsem nad tím celou cestu do práce. Lenivěl jsem. Hodně. Ale večer nebyl čas na běžkování. Byla první středa v měsíci. Měla být Aero Naslepo. Jenže běda. Marťa zjistila, že nás opět přelstili, neb kino bylo v úterý.

To bylo naprd. Měl jsem tak ale čas na svoje věci.

Bruslit jsem nešel. Zůstal jsem po práci na kolbence a tiskl obrácenou pumpičku a podtlakový ventil. Zůstal jsem tam až do devíti. Mělo to potenciál, ale tisk ze dvou dílů, nebyl dobrej. Chtělo to lepší design.

Jízda zpět ale byla fajn. Správnej night cruising.

### 8.1. Na zasněžený zámek

Během ranní cesty na kole do práce jsem si uvědomoval, že se přestávám bát sjíždět kolem Klíčova po kostkách dolů. Bylo třeba neusnout na vavřínech. Kostky jsou zrádný.

Byla poslední chvíle pořídit Milošovi dárek do tajného Santy. Ve Fénixu jsem mu koupil 3 bio čaje. Miloš byl ale nemocný a na zámek jet nemel, takže jsem to mohl nechat i na později, ale bylo lepší to mít z krku.

CBN už nabíjelo docela dobře. Bylo třeba nastavit vstupní limity a začít řešit kompatibilitu starého a nového hodu. Omar ale potřeboval, abych zkontroloval nabíjecí buňky a připravil nabíjecí boxy, takže po obědě ve věži S Vláďou jsem zkoušečkou kontroloval fáze a zapojoval monitory na nabíječkách. Byla tam fakt zima. Ale stihl jsemobě chýše před čtvrtou, kdy jsme chtěli odjíždět na zámek na novoroční večeři.

![image](08_1.jpg)

Jel jsem s Monou a Omarem a na Čerňáku jsme nabrali Verunku. Vlastně se spolu neviděli od Málagy, takže cesta díky povídání utekla jak voda.

Adélka nás přivítala a uvedla nás do našich loží. Dostali jsme pokoj s McDonaldovou postelí, ale v zápětí jsme si ho prohodili s Vláďou a Tomem, kteří by museli byt v posteli manželské.

Jako welcome drink jsem dostal podnos svařáků. Měl jsem je rozdat, ne vypít sám. Poté už jsme si tak nějak chodili nabírat jídlo a povídali si s kým jsme chtěli. Jídla bylo spousta, ale ne přehnaně moc. Kdyby dorazili Miloš se ženou a Šumeldovi, snědlo by se asi všechno. Zapečené brambory, zelenina, žebra a kuřecí rolády v samoobslužných pultech a několik druhů malých tataráčků a salátku ve skleničkách. Všechno extrémně dobrý.

Secret santa přinesl Jirkovi pantofle, DJovi set na Carbonara, Petrovi organizer z 3D tisku, Vláďovi velkou Plzeň, Fílovi jerky a určitě ještě další věci, které jsem si nezapamatoval.

Štěpánka s Djem zmizeli ke krbu. U stolu přece jen byl.asi 18 stupňů. Postupně jsme se k nim přesunuli skoro všichni. Charles nám přikládal ve své zámecké hučce a komentoval světové dění s komickým nadhledem. Sedělo se tam dobře.

![image](08_2.jpg)

Jak už tomu tak bývá, lidé postupně chodili spát a po půlnoci bylo vzhůru jen tvrdší jádra. Tonik, Vláda, Adélka já a Fíla. Řešili jsme Tomíkův život. Rok zpátky vyjadřoval velkou frustraci. Od té doby byl na Zélandu, přešel do vývoje a... věci ho pořád sraly. Potřeboval holku. Jenže pro to člověk musí něco udělat. To se samo nestane. To bylo víceméně to, co mu každý řekl.

Byl jsem zvědavý kam se posune za rok.

Byl jsem zvědavý kam se za rok posunu já!

### 9.1. Angínová princezna

Veru vstávala po páté a před šestou vyrazila na autobus. V kamenném zámku se každý její krok či bouchnutí ozývaly hlasité a dlouho. I tak jsem ale odpadl v podstatě hned co odešla.

Cítil jsem nástup kocoviny.

![image](09_1.jpg)

Snídaně byla bufetová a bylo jasný, že se nesní všechno . Velká škoda. Djovi jsem dal třetí krabičku. Veru měla jednu, já jednu, přišlo mi fér jednu nabídnout.

DJ byl taky ten, který mě ze zámku vezl po tom, co jsem rozloučil s Áďou a Tomem. Bartasovi ještě spali a Martínkovi odvezli Vláďu do Prahy ještě než jsem se stihl pustit do jídla. Dodávka byla zasněžená a cesta ještě víc. Waze nás chvíli vedl po dálnici, ale v Brandýse nás stáhl do místa a poté skrz pole a vesnice.Trvalo to staletí. Nakonec mě ale Ondra vyhodil na Proseku odkud jsem domů sjel 136.

V práci jsem sice měl vytištěné věci na inverzní pumpu, ale řekl jsem si, že než tam dojedu, dokreslím metro. Nejmíň hodinu jsem šaškoval s inkscapem a kreslil pražce, než jsem se vrátil k myšlence obyčejných drah nakreslených skicou.

Zbytek dne jsem hrál na kytaru, kreslil a jedl zbytky ze zámku.

Veru přišla s tím, že má nateklé mandle a čep v krku. Po angíně jsem moc netoužil. Po své ženě ale jo. Vyřešili jsme to rouškou.


### 10.1. Příprava na Jizerky

První prototyp vakuovacího zařízení pro lyofilizaci se ukázal jako nedostatečný. Poučil jsem se a překreslil pumpu i ventil. Někdy po obědě jsem vyrazil do Vysočan vytisknout nové díly, vyzkoušet je a hlavně vzít si běžky a vyzkoušet prašan, který v Praze napadl.

Internetová fóra tvrdila, že od kbelské zastávky vlaku by směrem do letňan by měla být místními běžkaři protažená stopa. Rozhodl jsem se dojet tam vlakem z Vysočan po sestavení druhé verze lyofilizátoru.

Tisk dopadl dobře. Pumpička držela podtlak obstojně. Ventil byl pořád nic moc, ale i v něm došlo ke zlepšení. Dal jsem ještě tisknout prototyp metra a vyrazil s běžkami na metro na Rajskou.

S3 mi ujela. Moc jsem to nechápal. Byl jsem na přechodu pře Chlumeckou včas a nevidel žádný vlak. Ale lidi tam nebyli, takže musel být v trapu. Za 25 minut má jet historický vlak KŽC do Čakovic. Nabral ale 20 minut zpoždění, přijel na druhé nástupiště a ujel mi když jsem přebíhal.

Nasralo mě to. Hodně. Nakonec jsem se rozhodl doběžkovat to celý. Nechtel jsem tam mrznout už ani minutu. Prošel jsem asi půl kilometru z nádraží na sever a nasadil běžky. Překvapivě jsem nebyl první, kdo z kyjí vyběhl. Na chodníku byla stopa. A na poli přede mnou jelo hned několik lidí. Přes dálnici a kolem letiště.

![image](10_1.jpg)

Nestál jsem na tom rok, ale bavilo mě to moc. Ze Kbel byl dokonce fajn výhled na Prahu. Dojel jsem až k výstavišti. Šest kilometrů. Dobrej start.

![image](10_2.jpg)

Doma jsem zadělal na chleba a pustil Hvězdnou bránu.Verunka u něj usnula. Stěží doletěli na Abydos. Chleba moc nelezl. Droždí bylo nějaký marný. Ale někdy v půl jedenáctý byly dva chleby na světě.

### 11.1. Úspěšný zimní pochod

Ráno jsem Veru popichoval, že se zajímá jen o svůj vzhled zatímco já makám. Snídali jsme můj chleba, můj jogurt, udělal jsem kávu a všechno to připravil na stůl. Veru si umyla vlasy. A když jsem začal sklízet, šla si je vyfoukat. Ale opravdu jsem naštvaný nebyl. Přišlo mi vtipný si ji dobírat. Navíc se smála.

V 10 jsme měli sraz s výletníky před výstavištěm. Přijeli jsme asi poslední. Tramvaj z Holešovického nádraží zdržovala. Taky jsme potkali Kubu Stejskala. Šli se ženou a dětmi bobovat do stromovky.

![image](11_1.jpg)

Naše skupina se sestávala z nás, Fikrovic Nováčkovic, Davida s Týnou, Zvířáka s Elizou, Adél a Ondrou a Rébou. Ti nám vyprávěli o Vietnamu, Zvířák zase o Hawai. Počasí vyšlo. Fakt extrémně.

Ven vyšla celá Praha. Potkali jsme Marka. Měl s sebou ženu,kočárek a v něm půl roční děcko.

Filip nesl Patrika v nosítku. Na Podbabě se pronesl a tak Nováčkovic s Davidem a Týnou sedli na vlak do Roztok a do Únětic došli zkratkou. Zbytek vyšel na Babu, do Lysolají a na Kozí skálu. Šíma byl druhý na koho to bylo dost. Od Suchdola se nesl v batohu.

V Lasíků měla Veru velký oči. Koupila 5 koláčú, pivo a svařák. Pro nás oba samozřejmě. Na dlouhé sezení venku to ale moc nebylo. Po asi hoďce jsme vyrazili do Roztok na vlak. Do Bubnů, kde jsme se rozloučili s Fikrovic a Zvířákovic.

![image](11_2.jpg)

Doma jsme si stihli promítnout zbytek Hvězdné brány a Pilot SG-1. Veru byla zaháčkovaná.

### 12.1. Jeden z milionu

Tak jsem se cítil ráno, když jsem jako dopravní prostředek na cestu do práce zvolil běžky. Na Letňany jsem si pomohl trolejbusem, ale tam naskočil do své stopy ze soboty a vyrazil k letišti. Tam stopa zmizela. Musel jsem jí protáhnout po novu. Byl jsem tam ten den první. A to jsem docela dlouho snídal s Vera můj chleba. Vycházející slunce za obzorem probouzejícího města byla fakt paráda.

![image](12_1.jpg)

Na Kolbence se už ale sluníčko schovávalo do nudného šeda.

Tomík mě přivítal slovy: „To si děláš prdel!". Je fakt, že jsem ze šatny běžel do sprchy jen v trenkách. Přes halu ve třech stupních.

Ivan přijel. Bylo videt, že je po nemoci. Ale lízal se z toho dobře. Kari ve Vietnamce mu rozhodně prospělo. Po jídle jsme měli call s Ludvou a zbytek dne jsem řešil proč NFCM bliká. Nový driver SPI za to mohl. Neposílal správné poslední byte při čtení.

Tisk prototypu metra dopadl docela dobře. Akorat herní vrstva jsem nějak prohodil.

Zpátky jsem jel na kole. Nasněžilo fest. Řidiči na mě koukali jako na debila, ale nebylo namrzlo. Akorát všude byl sníh a bylo třeba jet opatrně. Doma jsem se dal do psaní. Prázdný dny se množily. Plány na dopsání o vánocích nevyšly. Moc jsme žili. Což chceš! Ale číst deník chceš taky.

### 13.1. Dvanáct set schodů

Akutní nechuť vstát z postele. Tak by šlo popsat úterní ráno. I přes to, že Veru mě vzbudila před šestou, ještě v 8 jsem se válel.

Místo běžek jsem opět vzal kolo. Mrazy pominuly a přišla mokrej zadek břečka Jízda marastem byla intenzivní. Moc příjemnej nebyl. Ještě, že máme sprchu.

Řešil jsem, proč Ivanovi nezamykal HSLock. Pátý šroub příliš utáhl plastový mechanismus a západka se zasekla.

Zpátky jsem jel autobusem. Verunka doma nebyla. Zato odpadky ano. Dost na tři cesty dolu a nahoru. Byl jsem naštvanej, že Verunka si plave a já makám. Ale Verunka si zasloužila relax. Taky si zasloužila fajn kuchyň. Při poslední otočce s odpadem jsem v Alaboxu vyzvedl knipex síkovky a v kuchyni vyměnil pevnou baterii za velkou pružinovou, kterou jsem koupil před vánoci.

![image](13_1.jpg)

Veru měla radost. Taky měla radost, že jsem našel popelnici na bioodpod kus od nás. No a tak jsme měli radost spolu.

### 14.1. Zpátky na roubenku u potoka

Třetí den v týdnu, třetí mód dopravy do práce, třetí zpoždění. 9:30 začínal být nechtěný standard. Stihl jsem si ale ostříhat vlasy a posnídat se ženou.

Začínalo mi akutně chybět slunce. Budil jsem se unavený a bez elánu. Doufal jsem že výjezd do Jizerek s tím něco udělat. Horské slunce je přece termín ne? Nerýsovalo se to ale dobře. Vojta uklouzl na ledu a narazil si záda. Ivan sice porazil chřipku, ale na sport ještě nebyl ready. Veru měla přijet až v pátek bez běžek...

136 která obvykle jezdí každé tři minuty měla patnácti minutové zpoždění. V práci jsem toho moc nezvládl. Koukal jsem do SPI v U5. Poslední bajt čtení přicházel nějak Marny! Interrupt z DMA místo z SPI nijak nepomohl. Čtení datasheetu taky ne. Ani rámen ve Vietnamce mi nevnukl žádný nový nápad. Přišla čtvrtá a jediné, co jsem zvládl bylo nakoupit součástky na 4 HSLocky pro Aleineo.

Po čtvrté jsme se s Vláďou sbalili a vyrazili MHD k Vojtovi. Potřeboval kvůli těm zádům pomoct se sudy a s lyžemi do rakve. 197 byla plná a Vláďa s krosnou se do autobusu sotva vešel. Vojta nás Rapidem vyzvedl na zastávce.

Rakev jsem vytáhl z garáže a pivo od babičky. Vojtovy a Vláďovy běžky se do rakve nevešly a tak jely mezi námi. Řídila Anička. Jeli jsme stejnou cestou jako loni. Poznával jsem tu a tam zatáčky. Extrémní rampouchy tentokrát cestou nebyly. Teplota vylezla na 3 stupně.

![image](14_1.jpg)

Jirka byl v Roubence u potoka už od čtyř a připravil jak teplo, tak večeři. Tatarák a topinky. Moc dobry! Fakt se mu to povedlo.

Jako první hru jsme vybrali Carcassone. Krakonoš to naneštěstí nedal. Musel se narazit Bernard. Ten byl o dost lepší. Nad pivem, bublinami pro Aničku a vínem jsme hráli a povídali si do půlnoci. S Vojtou jsem si pak já povídal asi do dvou. Chytili jsme slinu a povídali si o výchově.

### 15.1. Dřevěný tyčky na nohou

Vstávali jsme přesně v opačném pořadí, než jsme šli spát. První Vojta, pak já , Vláďa , Jirka a nakonec Anička. Uvařili jsme čaj a posnídali housky se salámem a sýrem dle preferencí. Vojta si připravil u stolu kancelář, my se oblékli a naskákali do auta. Řídil Vláďa. Pil nejmíň.

Klouzalo to dost. A na první křižovatce jsme odbočili doleva místo doprava, takže místo na Jizerku jsme jeli na souš. Neva. Souš dobrá. Rovinka a potom stoupání na Smědavu. Dojeli jsme až na parkoviště, kde jsme stávali s Caravellou.

Zapomněli jsme zaplatit parkování. Říkali jsme si, že na to zapomenout, nazuli lyže, vyjeli do stopy a stokoruna zaplacená nebyla.

![image](15_1.jpg)

Vláďa s Jirkou byli docela rychlí. Anička jela pomalu a já s ní. Nebyl důvod přepálit začátek. Na Smědava to bylo 7 kilometrů a kus a Aničce ve stoupání podjížděly lyže. Neměla šupinu, mohér ani vosk.

Sníh tál a poprchávalo. Ale nebylo to tak černý jak jsem se obával. Se stoupáním déšť ustupoval a stopa byla pěkná. Při skluzu na oběd jsem vymyslel nový běžkařský styl. Totální dřep.

Na Smědavě vyhrála koprovka. Vlastně jen Vláďa měl vrabce. Kopru bylo požehnaně a neb na chatě nebyla káva, dali jsme si s Jirkou lung. a latte! Kofein nám totiž pomohl vydrápat se na vrchol pod Jizerou a začít sjezd dolů.

Ten mě bavil hodně. Tak moc, že jsem si ho točila to vedlo k pádu. Naštěstí se hodně ohla bota, jinak by se ohýbala noha. Nic mi nebylo akorát jsem pokračoval pomaleji než předchozích maximálních 29 km/h.

Pokutu jsme naštěstí nedostali ale hlad rostl. Bylo třeba se vrátit a zadělat na guláš. Vojta doma pracoval a po sérii sprch se roztočil Bernard a začala se krájet cibule a maso.

Před jídlem jsme hráli Skye, po něm Terra Mysticu. Až do půl jedný. Vojta moc taktizoval a skončil poslední. Já překvapivé druhý. Vyhrála Anička. Byli jsme hotový. Jirka to vlastně zapíchl kus před koncem.

![image](15_2.jpg)

### 16.1. Hodně velká paráda

Vstávali jsme ve stejném pořadí. Anička tentokrát plánovala procházku místo běžek. Takže na jízdu jsme zbývali já, Jirka a Vláďa. Dostali jsme na ní auto a po snídani jsme vyrazili Na Jizerky behem toho , co Vojta začínal pracovní call v kuchyni.

Během stoupání se ukázalo, že je inverze. Nad Kořenovem mlha pominula a vykouklo sluníčko. Ještě o pár metrů výš bylo azuro. Vypadalo to na podstatně hezčí den než čtvrtek. To si mysleli i desítky dalších lidí a parkoviště na Jezerce se plnilo o sto šest.

Na startu se váleli nějací idioti, kteří na běžkách stáli buď prve nebo meli dost upito. Naštěstí jsme je nechali za sebou a hned na rozjezd si dali mírné klesání. Dal magistrála nabízel, sinusovku. Výstupy jen tak akorát, sjezdů spousta. Fotil jsem a užíval si krásu hor. Byla to fakt bomba. Obzvlášť po docela intenzivním sjezdu k jezírku Černá Smědá.

![image](16_1.jpg)

Smědava k obědu podruhé. Tentokrát jsme si sedli ven. Jirka si dal tři borůvkové knedlíky a jeden nám věnoval jako dezert po mém rizotu a Vláďové koprovce.

I druhá polovina byla krásná. Možná vlastně krásnější. Po výšlapu nahoru jsme videli dokonce 27 km vzdálený Ještěd. Tentokrát Jsme ale z vyhlídky nejeli potokem dolů, nýbrž sjezdem zpátky k autu. Jirka avizoval, že to bude rovinka. Nebyla. Vláďa musel hodně brzdit. Závěr to byl ale parádní.

V Kořenově jsme sjížděli autem zpátky do mraků. Vojta s Aničkou prý byli na procházce a kolem poledne bylo prý trochu slunečno. Ale rozhodně to nebylo tak fajn jako nahoře.

![image](16_2.jpg)

Verunka jela vlakem z Prahy. Ten před Tanvaldem nabral zpoždění a ujel jí autobus. Ivan s Magdou naštěstí jeli autem a nabrali jí. Taky přivezli půl Caravelly dřeva, hromadu jídla a dobrot. Ivan se těšil na Nemesis. Pustili jsme se do chilli con Carne, které uvařil Vláďa. Byl toho randál, ale bylo to extrémně dobrý.

Jirka s Magdou Nemesis hrát nechtěli. Já hrál společně s Verunkou. Náš úkol byl přežít jediný. Objevili jsme místnost s generátoremOpravili jsme ji lepící páskou, pustili jsme autodestrukci, došli do evakuační komory a emzáka, který nás šel ohrozit jsme zahnali hasičákem. Díky dobrému hodu kostkou jsme nastoupili do evakuační komory a měli splněno. Ostatní vedli urputný boj S dospělci, plameny, larvami a pokládali životy. Anička na konci ale překvapila, došla do evakuační komory se sedmi předměty, zkazila náš plán a vyhrála. Hodně dobrý konec.

![image](16_3.jpg)

### 17.1. Jirkovy plány

Tentokrát jsem z postele nechvátal. Měl jsem v ní ženu a té se z tepla peřin nechtělo. Ale čekala nás snídaně. A jaká. Koláčky od Magdy, štrůdly od Verunky a spousta dalších dobrot.

Ivan s Magdou zůstávali na chatě s Verunkou, Vojtou a Aničkou hrát deskovky. Já s Vláďou a Jirkou jsme sbalili běžky a vyrazili na autobus, který nás svezl na souš. Plán byl vystoupat na Jizerku, potkat se tam s ostatními na oběd a pak sjet dolů do Kořenova.

Stoupání bylo intenzivní. Trochu mi to podjíždělo a bylo mi horko. Sundal jsem teplou čepici, nasadil sluchátka, pustil Coldplay a pokořil kopec! Doufali jsme že nahoře vyjedeme z mraku, ale nestalo se. Zato jsme potkali pána, který nám řekl, že parkoviště na Jizerce je plné a že naše druhá polovina se tam nedostane.

![image](17_1.jpg)

Bylo to tak. Ověřili jsme to po sjezdu z magistrály. Poslali jsme telefonem do Kořenova, pomohli skopčákovi s mercedesem a vydali se na sjezd do Martinského údolí.

![image](17_2.jpg)
To byl highlight jízdy. Sjezd lesem, kde bylo jen pár lidí. ideální sešup, nádherný výhled na Jizeru a bezvadná stopa. Extrémně mě to bavilo! Navíc jsme dojeli do Mnichovské restaurace, kde byli moc milí a extrémně dobře vařili. Měli jsme sice maso, ale jak cmunda po kaplicku, tak plněné knedlíky měly spoustu červeného zelí a cibulku praženou i čerstvou.

Jirka s Vláďou jeli zpátky na chalupu autobusem a já se vešel k Vojtovi do auta. Po sérii sprch jsme se pustili do piva a deskovek. 7- divů . Agricola u které jsem byl zprvu úplně vymletej, ale nakonec to byla moc fajn hra. A citadelu.

Dál na řadu přišla Verunčina drštkovka. Měla úspěch. Měl jsem radost! Dávala si s ní spoustu práce a táhla ty 4 kila na zádech z Prahy až do hor.

Po jídle jsme si dali bang! Abych pravdu řekl, moc mě to nebavilo. Naštěstí mě zabil dynamit. Verunka vyhrála navzdory tomu, že tyla odpadlík. Vyhrála i Agricolu navzdory tomu, že ji hrála poprvé. Veru je deskovkový mág.

Poslední hrou byla desítka. Vojta jí neměl a nadchla ho. Hráli jsme jí už jen v mužském osazení a končili někdy kolem jedné ranní. Týmy ve kterých hrál David Beckham a výrobci parfémů byly zrádné a zamíchaly pořadím.

### 18.1. Konec gastro výletu

Sice jsem přestal pít docela brzy, ale desítka do jedné ráno mi ze spánku notný kus. Po osmé se mi z postele moc nechtělo. Verunce už vůbec ne, ale bylo třeba se sbalit.

Kluky u snídaně jsem našel hádat otázky z desítky, jako by vůbec nešlo spát. Vojta se cpal míchanými vajíčky a přemýšlel nad tím, kdy bylo vynalezené letadlo, jakou barvu měla kapela Floyd a kdy vyšlo Toy Story. Fakt ho to chytlo.

Posnídali jsme, umyli nádobí, svlékli povlečení, rozdali si proviant, snědli zbytek chilli con Carne a z ničeho nic naskákali do auta, protože Jirka potřeboval do Tanvaldu na vlak. Nám jela Arriva do Čakovic až tři minuty před polednem. Verunka tak po loučení před nádražím našla jedinou otevřenou kavárnu v Tanvaldu, ve které jsme si dali kávu a dali se dopsaní deníku a opravování dopisů třem králům.

![image](18_1.jpg)

Cestou na vlak mě docela štvalo, jak je krásně. Hezčeji než během celé dovolené. Krásně za okny Arrivy do Čakovic. Docela vomrd. Ne že by to nebyla skvělá dovolena! Byl to doslova gastrofest s deskovkami a třemi dny běžkování a třemi sudy třech piv. Mám až moc dobrej život říkám si někdy.

Z Čakovic to trolejbusem byl jen kousek. Doma Verunka chvíli trénovala na zkoušku a pak si uvědomila, že musí vyrazit. Ohřál jsem jí klobásu z proviantu, uřízl chléb a sotva jsem jí to dal do ruky, běžela na chodbu ven.

Na té pípal výtah. Hlasitě a přerušovaně. Něco v něm bylo blbě. Jezdil, ale pípání neustávalo celé odpoledne, kdy jsem psal a uklízel. Ještě že dveře do ložnice ho utlumily. Po večeru, kdy jsem přestavěl reproduktory na druhou stranu obýváku, ale hlavně po asi pěti nocích s alkoholem v krvi a mimo normální režim, jsem osm hodin kvalitního spánku potřeboval.

### 19.1. Změny výchozích hodnot

Budík v 6:27. Chvilka čumění do stropu. 20 minut jógy. Chleba k snídani. Cesta do práce dopravou.

Devatenáctýho! Jak se to sakra stalo. Teď začal rek. Na konci týdne chtěl Ludva mít hotové zámky pro Alcineo, ale stále nefungovala ani SPI. Alespoň přišly součástky. Naskladnil jsem je, připravil debug konektory a šel řešit tu SPI, protože Vláďa byl zavalenej. Řešil modemy.

Až někdy po pátý jsem na to přišel. V SPI->CR byla výchozí CRC velikost 7 bitů. Zakázaná, ale nastavena! Naše nastavení tam nacpal. nulu, což byla nedefinovaná hodnota. Den v tahu, ale vypadalo to, že to bude fungovat. Zbývalo rozjet Loopback a otestovat analog. To už jsem nechal na úterý a šel nahrabat deník na git.

![image](19_1.jpg)

Veru jela na softy, ale na cestě zjistila, že nejsou. Domluvili jsme se, že půjdeme plavat. Na kole jsem dojel do Letňan. Veru vzala čokoládu a asi do osmi jsme plavali.

Doma mi pak říkala, že jí situace na Startu štve. Možná jeden den externě jinde by jí pomohl nestagnovat? Nebyl to zlej plán. Vláďa to dělá taky tak.

Večeřeli jsme čočku. Je to skvělý jídlo. Měli bychom ho jíst víc.

### 20.1. Klasifikace je náročná

Do práce jsem jel na kole , ale přemlouval jsem se k tomu dlouho. SPI jsem sice rozchodil, ale CAN mi nefungoval. To bylo nepříjemný. Nefungoval ani displej. Ani pípák. Chvilku jsem se v tom rýpal, ale objevil jsem, že optimalizátor mi maže lambda funkce. Proč jsem netušil. Napsal jsem to Vláďovi a šel natvrdo zakódovat loopback.

Když to vypadalo ok byl čas dát si čočku k obědu. Trochu mě naštvalo, že jsem si zapomněl chleba, ale okurku jsem naštěstí měl.

![image](20_2.jpg)

Zámek jsem po obědě fyzicky sestavil a po docela dlouhý době rozchodil Keolabs stroj. Digitální testy se zdály být v pohodě. Napřed teda končily v testech, kde se řešil error management, ale to bylo kvůli tomu, že jsem místo loopbacku pustil interoperability.

![image](20_1.jpg)

Když dojely, táhlo na šestou. Chuť jet na kole mě nějak opustila a tak jsem nasadil kabát a vyrazil na 136. Doma jsem uklidil nádobí, trochu podlahu a ohřát si těstoviny, když přišla Veru, skoro v slzách.

Na opravný test jí nepřišli studenti, protože je vedení pustilo na Gaudeamus. Kvůli tomu musela dát pětky těm, co napsali v řádném termínu a jedné jedničkářce to zhoršilo známku o stupeň dolů. Vedení jí tak podkopalo dohodu se studenty, kteří se cítili v právu. Byla to blbá situace a Verunka prý byla blízko výpovědi. S vedením měla problém dlouhodobě a z téhle situace by vyšla špatně, ať by dopadla jakkoliv. Povídali jsme si o tom a nakonec se rozhodli, že ráno moudřejší večera.

Takže Veru si dala těstoviny a já promítl díl hvězdné brány,kde jsou O'Neil a Teal'c zaseklí v časové smyčce.

### 21.1. Bez odporu SAMU

Verunka mě ráno předběhla. Když jsem se vyhrabal z ložnice ven, už se obouvala. Mně to zdaleka nešlo tak rychle. Když jsem konečně došel na autobus, bylo po půl devátý. Do areálu jsem šel z Vysočanský pěšky skrz vířící se prach, který zvedala projíždějící auta. Za bránou má ale nabral Omar a dokonce mi podržel dveře. Dobrej start dne!

S odoptimalizovanými lambdami jsem moc nehnul. Radši jsem se pustil do Analogového testování když se baterie zámku dostatečné nabily. A analog, to je bez mozková práce na celý den.

Pouštěl jsem si muziku do velkých sluchátek v Lossless formátu a dělal, jakože ten rozdíl oproti tři sta dvacítkovému AAC slyším. Ne že by to šlo. Obzvlášť, když přede mnou hučel osciloskop. Ale audiofilové to taky neslyší.Jen za to rádi platí.

Ve věži byla samá Asie. Radši jsme šli do Asie.

Analog našel problém. Ve čtvrtým patře pomalu nabíhalo OOK. Projel jsem všechny tři PICC. Na trojce bylo vysoký Vov. To šlo řešit odporem v driveru nastavitelným v TX Driver registru. Ale s tím náběhem to nehnulo. Co víc AWS taky ne.

Bylo po paty". Nechal jsem to na další den a jel na kde do Lidlu koupit věci na Čínu, kterou jsem doma udělal.

Veru mi pověděla, že situace z předchozího dne je vyřešena! Jedničkářky mamka vdala, nadávala, urážela s domluvila komisionálky. Vera je povede, holka to dá a bude to dobrý. Zvládla to pěkně. Za odměnu si na večer zapsala hard shoes.

Já si dal čínu, drnkal na piano a pak jsem psal deník až mě začala bolet ruka od křečovitého svírání tužky. Bylo třeba nějak ruku uvolňovat.

### 22.1. Rodiny jsou občas úplně na píču

Mráz bez sněhu. Na jízdu na kole dobrý. Akorát člověku omrzá ksicht když jede z kopce do Vysočan.

Náběžná hrana OOK firmwarem srazit nešla. Přidal jsem k anténě čtvrt ohmu a pustil testy tvaru pulzu. U toho šlo psát deník. Vlastně jsem v posledních dnech hodně psal. Leden byl celej. Vánoce skoro taky.

Testování toho, zda odpor odvedl svou práci zabralo několik hodin. Ale vypadalo to dobře.

Dobrá byla i Čína, kterou jsem nám uvařil. Verunka mi psala, že to byl hilight dne. A jestli muže přijít, že by to potřebovala.

Přijela v slzách. Miki jí psala nějaký hnusoty a vypadalo to,že je na tom zle a Veru z toho byla špatná. Cokoliv by jí napsala by to mohlo zhoršit. S brekem se u nás sesunula na gauč a nebylo jak z toho ven.

Jediný na koho Miki dá je Hynek. Zavolali jsme mu. Měl před sebou setkání s klienty, ale volali jsme si o tom asi 15 minut. Měl to těžký. Situace tam je neudržitelná a v hajzlu. Nicméně jsme se dozvěděli, že skočit z okna nepůjde.

Verunka jí napsala hezkou zprávu, která podle mě nemohla uškodit, ale nevíš. Já dotestoval PICC 3 a pak jsme společně došli do vietnamky ne 2x pad thai.

Dobrý jídlo Verunce trochu vrátilo chuť do života. Doma jsme ještě zvládli díl přátel a pak brzký odchod do postele.

### 23.1. Desky, brokolice a očkování

Vstávali jsme s Verunkou společně. Dokonce došlo k nějakýmu hezkýma blbnutí, ale nakonec na to Veru neměla náladu a tak jsem si dal ledovou sprchu, abych se připravil na den.

Snídali jsme jogurty s ořechy, vločkami a marmeládou.. Veru svůj sójový a já mléčný. Vern se necítila ani na snídani a tak šla do krabičky na později. Mohla za to pořád Miki, která jí psala nějaký jedy. Přestával jsem k ní mít slitování. Možná má emoční poruchu, ale systematicky urážet a odhánět lidi, kteří tě mají rádi, té žádná porucha nenutí.

Sbalili jsme se a vyrazili na autobus. Měl jsem fajn náladu a rozesmál jsem Verunku hned několikrát. Mým čepicovým bratrem a já už nevím čím dalším. Na Vysočanský jsme se rozloučili a já vyrazil pěšky do práce.

Dojel jsem testy kartou 1 a pustil se do stavby čtyř HLA. S přestávkou na oběd u Hubatků jsem tím zabil celý den až do půl páté. Kalendář ukázal, že jsem v práci strávil to hodin. Posledních pár týdnů jsem přetahoval dost. Řekl jsem si, že to musím vyčíslit a dát Ludvovi vědět.

Cestou zpět jsem se zastavil v Lidlu. Koupil jsem brambory na bramborák, který Veru doma začala, ale brambory byly plesnivé a jí přemohlo spaní protože se nechala očkovat trojvakcínou. Taky jsem vzal 4 brokolice ve slevě na mrazák a kytku pro svou ženu.

Veru doma byla úplně jetá. Stěží se zvedla z gauče. Ta brokolici jsme zvládli. Brambory jsme nechali na příště.

###

![image](24_1.jpg)
![image](21_1.jpg)
![image](22_1.jpg)
![image](25_1.jpg)
![image](26_1.jpg)
![image](27_1.jpg)
![image](28_1.jpg)
![image](30_1.jpg)
![image](30_2.jpg)
![image](31_1.jpg)

###

[>> Únor](2026_february.md)
