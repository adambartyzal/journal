[<< Duben](2025_april.md)

- [1.5. Smrt všem mužům a pivo za 115](#15-smrt-všem-mužům-a-pivo-za-115)
- [2.5. Firas mě překvapil](#25-firas-mě-překvapil)
- [3.5. Pro chleba k Antonínovi](#35-pro-chleba-k-antonínovi)
- [4.5. Veru je fantastická](#45-veru-je-fantastická)
- [5.5. Konečně ten život Briana](#55-konečně-ten-život-briana)
- [6.5. Levná dovolená](#65-levná-dovolená)
- [7.5. Jen o trochu lepší, než film o plynu](#75-jen-o-trochu-lepší-než-film-o-plynu)
- [8.5. Místo výletu výlet](#85-místo-výletu-výlet)
- [9.5. Stephane je CEO](#95-stephane-je-ceo)
- [10.5. Do Rumunska a do ikey](#105-do-rumunska-a-do-ikey)
- [11.5. Hýbat se teď nebo umřít později](#115-hýbat-se-teď-nebo-umřít-později)
- [12.5. Jako zmlácenej klackem](#125-jako-zmlácenej-klackem)
- [13.5. Rumuni nejsou eko](#135-rumuni-nejsou-eko)
- [14.5. Skvělí lidé](#145-skvělí-lidé)
- [15.5. Jsou dny lepší a dny horší](#155-jsou-dny-lepší-a-dny-horší)
- [16.5. Rituály:](#165-rituály)
- [17.5. Dno kontejneru, myčka a vlaky](#175-dno-kontejneru-myčka-a-vlaky)
- [18.5. Větší než jsem čekal](#185-větší-než-jsem-čekal)
- [19.5. Hodně věcí naráz](#195-hodně-věcí-naráz)
- [20.5. Těšení se na ženu](#205-těšení-se-na-ženu)
- [21.5. Návrat ženy](#215-návrat-ženy)
- [22.5. Zpátky na Vyšehrad](#225-zpátky-na-vyšehrad)
- [23.5. Se skutečným Ivanem a Rokytky](#235-se-skutečným-ivanem-a-rokytky)
- [24.5. Kuchyň hotová](#245-kuchyň-hotová)
- [25.5. Ekostopa Taylor Swift hadr](#255-ekostopa-taylor-swift-hadr)
- [26.5. Deštivo](#265-deštivo)
- [27.5. Borkovi jsou fajn II](#275-borkovi-jsou-fajn-ii)
- [28.5. Nemocenská](#285-nemocenská)
- [29.5. Čtvrtek byl praktičtější](#295-čtvrtek-byl-praktičtější)
- [30.5. Zase o rok starší](#305-zase-o-rok-starší)
- [31.5. Trapně slazený](#315-trapně-slazený)

### 1.5. Smrt všem mužům a pivo za 115

Výlet se ženou na kole byl sice naplánovaný, ale ohrožený nastupujícím PMS. S Verunkou to ráno cloumalo. Dokonce plakala a nevěděla proč. Ale internet tvrdil, že mírná fyzická aktivita na bolest pomáhá a tak výjezd Verunka nezavrhla.

![image](01_1.jpg)

Cesta poděl Vltavy a Berounky je mírná fyzická aktivita. Obzvlášť v tempu, který jsme nastolili. Veru sice měla pocit, že by všichni muži měli trpět stejně jako ženy, ale ke mně byla shovívavější. Prý jsem na ní hodný.

Na A2 bylo krásně. V Modřanech jsme si dali zmrzlinu. V Radotíně svačinu a do Řevnic dorazili kolem jedný. Spálil jsem se. Od kdy se já pálím? Těžko říct. Ale při objednávání sýrů a piv jsem měl červený ruce, čelo a nos. Naštěstí jsem nebyl krvavý, jako holka vedle nás, která se cpala burgrem. Veru si dala kyseláč. Nevšimla si, že stál 115. Já prý ale vydělávám lítáním letadlem, takže to bylo ok.

Zpátky jsme jeli vlakem. Málem jsme nekoupili jízdenky. Ve vlaku mi to došlo a na poslední chvíli jsem to napravil.

Doma se se mnou Verunka ještě moc pěkně rozloučila a pak vyrazila do Ostravy. Já se pustil do sepisování zážitků v Paříži. Bylo toho hodně.

![image](01_2.jpg)

### 2.5. Firas mě překvapil

Tohle ráno bylo docela absurdní! Rozhodl jsem se pro vlak. Byl poslední den, kdy jsem mohl na nádraží vyzvednout balík s věcma z lékárny. Balík to byl moc velkej, takže jsem ho ještě hodil domu. Vlak mi proto ujel před nosem.

Další mě dovezl jen na hlavák. Cesta po cyklostezce na vítkově je opravdu hezká. Obzvlášť na jaře. Takže mě to nakonec moc nemrzelo.

![image](02_1.jpg)

Výměna Testing Volume pomohla. Kalibrace trvaly dlouho, ale po tom co úspěšně prošly, IQ testy prošly taky. To mě hodně potěšilo.

Věž byla zavřená. Šli jsme do Vietnamky. Ivan opět běžel z práce a do práce a povídali jsme si o tom, že kratší vzdálenost ho baví víc.

Po práci jsem šel plavat do STEPu. Bylo tam spousta lidi, kteří plavali tak strašně pomalu, že jsem úplně ztratil chuť tam být. Po 750 metrech jsem vyrazil den.

Během sezení v práci, plavání a jízdy na kole jsem se snažil mít záda v takové pozici, aby nebolela. Nevím jak moc se mi to dařilo. Pořád jsem je cítil. Ale myslím, že jsem blíž pochopení jak z toho ven. Víc jógy, pochopitelné :)

### 3.5. Pro chleba k Antonínovi

Oklikou. Asi tak sto třiceti pěti kilometrovou. 8100. Jenže nakonec ne. Nakonec jen asi šedesáti pěti kilometrovou. Převozník u řeky měl nějak na pilno a než odvozil fronta lidi s koly, přišel po krásném dopolení vyplněném jízdou z Kolovrat, přes Klánovický les a Zeleneč mrak, vítr a deštivo. Taky se mi vybila sluchátka a jezdit v sychravu bez hudby se mi nechtělo. Vzal jsem to podél řeky, kolem sluneční soustavy, skrz Karlín a tunelem nahoru. Celou dobu foukalo proti mně.

Ve Vrškách jsem se stavil pro Antonínův bochník. Vera se domu z Ostravy vrátila asi půl hodiny po mně. Pustili jsme si seriál a dali si guláš, který vařil Hynek. Byl rage a byl mrtě dobrý. Řekl jsem si, že mu musím napsat o recept.

### 4.5. Veru je fantastická

K snídani udělala Verunka chleba od Antonína s patifu. Plánovala vařit na celý týden dopředu. Na to bylo třeba nakoupit. Při snaze o cestu ven na nás ale přišla chut ale během aktu nás, nebo spíš mě přerušila rýma. Plnej nos prostě není sexy. Dokončili jsme se poněkud nesynchronně. Na mě to přišlo brzy a Veru to chvíli trvalo.

Cestou do krámu jsme vynesli odpady. Zpívali jsme si u toho Nightwork a Kluse. V Lidlu jsme nakoupili mrtě věcí ve slevě. Litr jsme tam nechali. Ale nákup to byl dobrý! Navíc jsme si vzali hrníčky na kafe ze stroje za zlaťák.

![image](04_1.jpg)

To jsme si vypili dole v sezení na zahradě. Mína se tam přišla mazlit. Taky jsme tam na sluníčku vyplňovali Duolingo. Ale čas utíkal a bylo třeba pohnout s tím jídlem.

Já vařil super veggie k obědu a Verunka tofurita na další dny, štrůdl, coleslaw a druhý ještě komplikovanější fialový salát. A ještě zapekla vločky.

Večer jsme šli běhat. Poprvé spolu. Na kapitol a zpátky. To by bylo aby běhal jen Ivan. Petku jsme zvládli. Veru trochu míň, ale fakt se kousla. Byl jsem na ni hrdý. Doma se pak ještě vrhla do úklidu.

Veru je fantastická!

### 5.5. Konečně ten život Briana

Film který chtěla Verunka vidět od doby co máme promítačku. Vidět s někým dalším. Padlo to na první den v týdnu a hosté měli být její rodina. Sestřenka Anet a brácha

Lukáš. Na Anet přišly její dny a omluvila se z účasti, ale když jsem se vrátil z práce, kde se toho zas tolik nestalo, byl už Luky u nás.

Poprvé od stěhování. Takže vidí změny z první ruky. Povídali jsme si a baštili. Tofurita. Bylo to extrémně dobrý. Jen ten koriandr Verunku ani nenapadlo pořídit. Neva.

Film už jsme znali všichni, ale je plný hlášek a je extrémně vtipný. Scéna „Každý jste jiní!", „Každý jsme jiný!" mě extrémně baví pokaždý.

Po filmu jsme si ještě chvíli povídali, ale únava přicházela. V půl jedenácté taky vyrazil na tramvaj, doprovodili jsme ho dolů a pak zapadli do postele.

### 6.5. Levná dovolená

Křičel na nás večer pán z balkonu ve druhém patře. Ve skutečnosti jsem ale utratil docela raketu. Ale o tom až později.

Ráno jsem jel vlakem. S Verunkou. Jela zadávat maturity. Mě čekalo trápení se s TEST PICC 2. NIZ nějak blblo. Objevil jsem, že je to tím, že header není pořádné připájený. Opravil jsem to a napsal do KEOLABS. Potom mi došlo, že jsem tím možná porušil záruku. Ale odepsali zpátky, že děkují a že si dají větší pozor při výrobě.

![image](06_1.jpg)

Dál jsem upravoval vytištěný hliník tak aby do něj šla vložit starší verze HLP a zároveň fungovalo zamykání a platby. Rozhodl jsem se porovnávat jednotlivé GPS antény a to jde nejlíp ve funkčním zámku. Nakonec jsem nahrál firmware, který logoval zprávy ze všech satelitů a šel s tím ven. Vypadalo to dobře.Nechal jsem oba zámky přes noc na parapetu.

4-camping mi napsal, že má objednávka je připravená k vyzvednutí. Chtěl jsem jet plavat, ale obchod byl blíž práci a prakticky na nádraží. S novým stanem, dvěma karimatkami, Sperky, ešusem, stavební folii jsem vyrazil vlakem s přestupem, protože 59 jsem si nechal hloupě ujet.

Stan jsem doma vybalil a snesl na zahradu. Očekával jsem, že jeho stavba bude oříšek. Byla. Větší než jsem čekal. Z jiného důvodu než jsem čekal. Dole na sezení byly dve rodiny a jejich děcka se rozhodla má snažení sabotovat. Chvíli jsem měl opravdu strach, že mi kolíky celtu poškodí, nebo jinak roztrhnou. Dětí ví houby jakou cenu má ultralight stan.

![image](06_2.jpg)

Až když je rodiče svolali domů, jsem se někam posunul.Verunka se objevila v zápětí a vzala na sebe úlohu sabotéra. naštěstí ne tak efektivního jako děcka. Vlastně dokázala umístit pod celtu vnitřní část stanu. Jen příliš brzy. Byla to ona kdo přišel s plánem ve stanu přespat. Toho chytroprdelníka na balkoně ale dobře uzemnila. Prý se vždycky chtěla podívat do Vršovic.

Na spaní bylo brzy. Vrátili jsme se nahoru a pustili se do nové řady Black Mirror. V to po čištění zubů jsme ale nahodili teplé spací oblečení a sešli dolů. Vešli jsme se v poho. Karimatky izolovaly dobře. Akorát hluk byl V centru města větší než někde na treku. Ale stanovali jsme! Poprvé a určitě ne naposled!

### 7.5. Jen o trochu lepší, než film o plynu

Vzbudil jsem se brzy. Asi světlem. A trochu zimou na nohy. Verunka mě sebrala prostor a odstrkala mě do rohu, kde se poté můj spacák dotýkal celty a navlhnul. Vstali jsme lekce před šestou. Přenesli jsme věci nahoru a rozprostřeli je aby mohli sehnout. Vypnul jsem Arnošta, aby stan nenasál.

Po práci, kde jsem se věnoval měření proxilabem nás čekalo naslepo. A před kinem plavání. STEP je cestou a sauna a kilometr kraulem zdraví prospívají. Zkratka přes Krejcarsky" les se mi ale vymstila. Sice jsem videl nebojácného zajíce a cítil čerstvě posekanou trávu, ale byla to horší cesta do většího kopce, než bylo třeba.

![image](07_1.jpg)

Veru byla v kině první. Vzala lístky a když jsem ji našel, drtila duolingo. Postupně se přidalo Ondra s Rebekou, Marťa s Vildou a jejich kamarádi z Čecháče. Do sálu jsem nám vzal pivo a limonádu a nakonec jim tu stovku v záloze nechal. Ale film to byl... divnej. O toxickým vztahu dvou bezdomovců v Paříži. Reálie mě vzhledem k nedávné návštěvě onoho města bavily víc než příběh, který byl zbytečně dlouhý.

Verunka v tramvaji jsem na kole předjel. Oblékl jsem si kabát a došel ji vyzvednout na zastávku. Taky ji z Paříže přišel pohled. Ode mě. Potěšil ji. A rozesmál. Rád rozesmívám svojí ženu. Směje se moc hezky.

### 8.5. Místo výletu výlet

Ale kratší. Původně jsme měli přejít Adršpachu. Jenže Ondra si zlomil ruku, Jarda byl ve státech, Sára měla zkouškový, Verunka jela do Rumunska a tak jsme velký pochod zredukovali na pochod ze Všenor do Řevnic.

Veru se naneštěstí rána probudila s bolením v krku. Kvůli výše zmíněnému Rumunsku se rozhodla zůstat v posteli a navrátit svému tělu sílu na Erasmus. Vlakem v 9:05 jsem tak jel bez ní. I bez Sáry, která pro jednou byla dochvilnější než já a byla s Karou na hlaváku dřív, než já.

Zlomená ruka ale nezastavila Ondru. Neměl batoh. Ale na necelých to kilometů člověk batoh nepotřebuje. Obzvlášť, když vodu nesly Rebeka a Ráchel. Psa jsme neměli jednoho, ale hned dva. Šimon vypadal, že se ven těší. Šimon ale zatím vždycky vypadal, že se na všechno těší.

Ve vlaku se k nám přidala stařské paní. Poslouchala můj bejt na Český dráhy a poté se k němu přidala. Na seniory nemysli! Nikde člověk, co by cestujícímu řekl, co dělat, když vlak nejede, jak by měl.

Všenory -> Řevnice je klasika. Šli jsme to před mým odjezdem do Finska. S Míšou po svatbě Nováčkovic. A vlastně v cíli jsme s Verunkou byli přesně týden zpátky. Cestou nám Sára a Rebeka vyprávěly své sny. Rébino stěžování si na absenci zásnubního prstenu Saty příběh o náhodném sexu na jarmarku s kradenými polskými bundami a pronásledováním paní konečnou přebil o 100%. S Ondrou jsme si povídali o práci a s Ráchel o pivu.

![image](08_1.jpg)

Koncept z minulých let zůstal zachován. Na konci nám opět šel někdo naproti. Tentokrát to byli Nováčkovic. I s Pátou. Přitažlivá síla pivovaru byla velká.

Stejně jako týden zpátky, vegetariánsky tam moc nevařili. Tentokrát jsem si prostě dal guláš.. A dobře udělal. Byl fakt moc dobrej. A dva desítky taky. Novačkovic nemohli jíst spolu. Měli to kvůli Páťovi na etapy. A to jsme se mu všichni věnovali. Musí to být náročný být rodič. Ale podle většiny vypadali míň unaveně než na začátku roku.

Během jízdy vlakem zpátky mě překvapil telefonát od táty. Jel do Prahy, protože o víkendu plánoval pomáhat Petrovi se stavbou. Ptal se jestli u nás může chvili počkat. Mel jsem z toho radost. Ještě u mě nikdy nebyl. Neměli jsme teda nic kloudného k nabídnutí, ale otočil jsem se u Antonína a koupil chleba a rohlíky.

Tátu jsem po šestý vyzvedl na nádraží. Ukázal jsem mu, kde bydlíme, Verunka udělala z ničeho bezva večeři a většinu večera jsme prokecali. Napřed jen s tátou, ale po sedmý i s Petrem, který přijel z Hamru. Nakonec ale museli vyjet kvůli hladovým krkům v Hoře. Petr jim vezl tatarák.

### 9.5. Stephane je CEO

To jsem se dozvěděl, když mi odepsal na můj email ohledně certifikace Level 1, který jsem dopoledne poslal na adresu, kterou mi poskytli v KEOLABS. Trochu mě to pobavilo, protože jsem mu napsal poměrně neformálně. Ale angličtina tohle dovoluje. Byl jsem slušnej. To stačí. A v jeho odpovědi byl mrkající smajlík.

Horší byl fakt, že certifikace se prý dělá podle verze 3.2a. Celou dobu jsme se připravovali na 3.1a. V pondělí jsem se na to chtěl podívat.

Po obědě ve Vietnamu, kam s námi šel velmi nečekané DJ, jsem bojoval s minimální modulací. V novém prototypu s ní byly potíže. I se zesílením dokázal. PCD ignorovat odpověď z PICC.

Původně jsem plánoval jít plavat, ale cestou zpatky Z práce jsem nějak postrádal motivaci. Radši jsem jen za ženou. Byla doma poslední den. Udělala bezva salát a po parádní postelové štaci jsme si promítli Black Mirror. Plaything se mi hodně líbil. Měl otevřený konec.

### 10.5. Do Rumunska a do ikey

To první žena, to druhý já. Její výlet měl vetší ambice. Za studentku, která dostala antibiotika nakonec našla náhradu a tak jeli v plném počtu, zelené, vlakem, přes 24 hodin do Bukurešti na 10 dní pryč ode mě.

Dopo Veru dokončovala balení a střídavě se se mnou loučila. Já toho moc nenadělal. Až po tom co vyrazila na vlak Jsem se nějak dal dokupy. Bylo třeba psát. Ikea to jistila. Stejně jsem chtěl koupit židličku a prkýnka. V době mikroplastů jsme měli plastový a ty řezy nožem byly patrný.

Na kole tam, véča vage kouli, pár sepsaných dní, nákup před zavíračkou a na kole na Rajskou a vlakem domů.

![image](10_1.jpg)

### 11.5. Hýbat se teď nebo umřít později

Spát, dobře jíst a hýbat se. Venku bylo pěkně. Hodinky řekly, že má tělesná baterie je na maximu. Bylo třeba s tím něco dělat. Ivan běhal. Chtěl jsem běhat taky? Spíš plavat. A projet se na kole. Že by triatlon? Olympijsky?

Plán byl ukut.

V Lidlu sladká snídaně a přesun do Podolí. Plavat v tempu mi šlo. Ale bylo mi jasný, že v tom spálím dost výdrže a že kolo bude náročný a běh krušnej.

A přesně tak to bylo. Ještě že bylo slunečno a jen tak akorát teplo. K Vltavě vyrazili úplně všichni. Běžel se nějaký Vltava Run. Když jsem ve Vrškách uzavřel druhou etapu, vyběhl jsem radši na Spořilov.

![image](11_1.jpg)

K Hamru to ještě šlo. Zpátky to byl extrém. Chyběl mi objem. V roce 2025 jsem naběhal 25 km. Desítka byla moc a doma jsem to pak pocítil.

![image](11_2.jpg)

Šla na mě svalová teplota a večeřel jsem moc pozdě. Rozbil jsem si tak spánek a výsledek byl spíš kontraproduktivní.

Jestli jsem si něco odnesl, bylo to to, že takovýhle pokusy chtějí trénink. A to že Češi se mají dobře. Drahý kola všude. Vlaky v dáli hezký a opravený a skoro nikde chudoba. V porovnání se západem i s východem se tu mají všichni docela dobře. Asi jen seveřané jsou na tom líp.

### 12.5. Jako zmlácenej klackem

Jsem se cítil ráno, když jsem s kolem nastupoval do vlaku. V tunelu mi došlo, že nemám mobil. To znamenalo, že nemám lístek. Radši jsem na hlaváku vystoupil a dojel to po Vítkovský cyklostezce.

Ivan přiběhl pozdě. Vláďovi opravovali kotel. Jirka byl ve vlaku a DJe jsem sice potkal, ale po chvilce odjel autem pro nějaké závitové tyče. Nápad na cestu do Karlína na sushi jsme zavrhli a šli do věže, kam přišel z metra i Vláďa. Měli noky s houbami v sýrový omáčce. Bylo to moc dobrý.

Protože mi z ICUBE odpověděli, že certifikují podle verze 3.2a, pustil jsem se do zkoumání dokumentace. A moc se mi nedařilo. Technical Resources odkazovaly

na něco co ve specifikaci nebylo. SCRIPTIS odpovídal verzi 3.2a jen v digitální části. Napsal jsem do KEOLABS.

Vlakem jsem jel i zpátky. Musel jsem vyzvednout věci na badminton. Dokoukal jsem Marťana a vyrazil na autobus. Marťa v něm měla být, ale nenašel jsem ji. Na předním sedadle byla holka se stejným účesem, mikinou i sluchátkama. Málem jsem si sedl vedle ní a začal na ni mluvit. Ale v poslední chvíli mi došlo, že je to někdo jiný.

Beďas byl takový mdlý. Marťa tomu moc nedávala, mě všechno bolelo a byl jsem duchem pryč. Ani nevím kde. Asi jsem byl zralý jít spát. Ten triatlon mi dal.

![image](12_1.jpg)

### 13.5. Rumuni nejsou eko

Ráno na mě přišel akutní záchvat nechuti dělat cokoliv. Na to že jsem se vzbudil za minutu šest, v sedm jsem se ještě válel. Rozhodl jsem se aspoň si oholit hlavu.
Verunky břitva je extrémně marná. Nakonec jsem stejně použil Svojí plastovou z Finska. A pak jsem utíkal na vlak. Bylo 8:13. A stihl jsem to. A potkal Editu. Vypadala, že jí její další práce přestává bavit.

V práci jsem se docela zasekl na testu TA340. Deaf time nějak nefungoval pro ATS. Druhý bajt musel nejak vypadat jako Sof. Vyřešil jsem to podmínkou na dálku.

Na cestě domů jsem se zastavil na hřišti. Verunka mi volala. Chyběl jsem jí.

![image](13_1.jpg)

Bavili jsme se o jejím programu. Na to že měl být o ekologii prý moc ekologický nebyl. A už vůbec vegetariánsky. Navíc, nevege jídla prý nebyla moc dobrá a lidi je moc nedojídali.

Doma jsem uvařil čočku na kyselo. Jídlo dobrý a V podstatě zadarmo. Dokoukal jsem u něj novou řadu Futuramy. Bylo to špatný. Fakt hodně špatný.

### 14.5. Skvělí lidé

V noci jsem chvíli bděl . Možná to pozdní jídlo? Nicméně ráno! Ráno jsem se pořádně protáhl. Třiceti vteřinový Časovač. Hamstring, Hipflexovy, záda, rotace. Cítil jsem jak špatná to je. A jak ty záda jsou krátký jen jedním Smerem. Rozhodl jsem se to zařadit na každy/ráno. A večer. A možná někam doprostřed.

Verunka mi z Rumunska popřála ať mi do cesty přijdou skvělí lidé a z ničeho nic do práce přijela Štěpánka. Snad poprvý v roce. Šla pomoci překládat nový backend. Jirka jí chtěl naučit se s gitem. Přišlo mi to na hlavu.

Večer jsem šel běhat. Garninový plán přípravy na půlmaraton po mě chtěl asi 6 minut běhu. Dal jsem to. 6 minut mi spánek nerozbije.

A vytáhl jsem napařovák a udělal super veggie na další den.

### 15.5. Jsou dny lepší a dny horší

Těch pár minut běhu večer mi asi bylo málo. Ráno jsem vyběhl ještě jednou. Tentokrát pořádně. Na kapitol. Tam několik koleček. 
Cvičení na cvíčtkách. 

![image](15_1.jpg)

A pak zpatky domů. To mi taky asi nestačilo, takže jsem jel na kole celou cestu do práce.

Opravoval jsem digitální část. Super veggie jsem zapomněl doma, takže jsem se přidal ke klukům na cestu do Vietnamky a po práci šel plavat.

Dom jsem jedl příliš pozdě a moje RHR stoupla a blbé se mi spalo. Nebyl to nejúspěšnější den.

### 16.5. Rituály:

- Ustlat
- Pustit sedmdesátkovou hudbu
- Udělat si kafe
- Poklidit nádobí
- Zalít kytky
- Navařit čaj pro kombuchy
- Vysát
- Vyčistit koše a tašky na tříděný odpad
- Posnídat

Protažení chybělo. Ale na schodech před odjezdem jsem ho trochu zvládl. A ledovou sprchu jsem si naplánoval do Vysočan.

![image](16_1.jpg)

Nebyla třeba. Venku byla kosa.

Ve vlaku jeli samí Vršovičtí hipster: s barefooty a nerezem.

V práci jsem řešil emaily a kalibroval KEOLABS stroje. Na oběd jsme šli do věže. Během jídla se rozpršelo. Nebylo jiného řešení než dát si moučník. Než to do sebe Ivan nacpal, déšť se přehnal.

![image](16_2.jpg)

Co se dělo dál už nevím. Vrátil jsem se k zápisu tohohle dne příliš pozdě. Bylo by fajn mít možnost nahlídnout nějak zpátky do toho co se dělo.

Počkat. To přesně je to, proč tenhle deník píšu. Akorát to nesmím posrat a musím si aspoň udělat poznámky, než čas z hlavy zážitky vymaže.

### 17.5. Dno kontejneru, myčka a vlaky

Počasí bylo proměnlivý. Ideální na den plný odpočinku dama. Lednice ale byla víceméně prázdná a to k odpočinku moc nešlo. Cesta do Lidlu byla nutná.

Protože jsem praktik, vzal jsem papír na vyhození. A protože mám rád kafe, vzal jsem hrnek a zlaťák. Co jsem udělal špatně mi došlo až když automat spolkl mou minci a zeptal se mě zda chci kávu do svého kelímku. Žádný jsem neměl.

Mozek si dal dva a dva dohromady rychle. Hrnek ležel na dně podzemního kontejneru na papír, kam jsem vysypal tašku, do které jsem hrnek vložil. Byl to Verunky hrnek z etwiningu. Rozhodl jsem se že ho z toho kontejneru vytáhnu.

Nakoupil jsem, dal si kafe do jednorázového kelímku a vrátil se k popelnicím. Sundat víko šlo. Zkusil jsem, jak hluboko se propadnu. Celej pod zem. Ale ne o moc víc. To šlo.

![image](17_3.jpg)

A byl jsem úspěšnej. Hrnek jsem našel. Byl dokonce bez škrábnutí. Jen ruce jsem měl od kolomazí, protože jsem K vytahování se použil mechanismus pro vývozní jeřáb.

V poledne jsem objednal myčku. Zkombinoval jsem alza benefit. alza plus, alza b2b a alza dny a z myčky za 8999 jsem udělal myčku za 6511 i s dopravou až do bytu. I tak to bylo dost peněz za věc, o který jsem nevěděl, zda jí dokážu dát do kuchyně, zapojit a zda se při našem množství nádobí vůbec vyplatí.

Ale proof of concept prošel. Pračka se místo lednice vešla.A lednice se vešla naproti. Měl jsem víru.

![image](17_1.jpg)

A tak jsem zbytek dne hrál transport tycoon. Zprvu jsem si říkal, že jakmile člověk začne vydělávat, bude to nuda, ale vymýšlení kolejí mě bavilo.

![image](17_2.jpg)

Verunka mi tentokrát nezavolala. Měli českou noc a asi měli fofr.

### 18.5. Větší než jsem čekal

Dopoledne měla přijít myčka. Pustil jsem se do příprav a zaseknul se u lednice. Levý bok byl černý od několika let ukládání se prachu v kuchyňském vzduchu. Asi hodinu jsem to pomalu omýval vodou se savem. Nechtěl jsem lednici poškrábat. Nebyl jsem spoko, ale byl tam výrazný posun.

Přijeli po desáté. Externí firma z Liberce. Dva chlapi vynesli myčku nahoru do kuchyně, nechali mě podepsat papíry a odjeli. Bylo to rychlý. Ani jsem si nevšiml, že trubka v zadu je nepěkné promáčknutá.

Co mě ale zarazilo byla velikost. Myčka byla mnohem hlubší než pračka. Půdorys 60 × 60. To ale nevadilo. Vlevo vedle linky by se měla vejít. Akorat bylo třeba vyřešit nohy, hadice, přívod za linkou a takový věci. Dal jsem si tortelliny a vyrazil na Černák do Hornbachu vlakem.

Stavět v týhle době dům, trhal bych si z tamějších cen vlasy. Vlastně, měl-li bych vlasy, trhal bych si je i ze svýho nákupu. Pár hadic, lišt a spojek a 1300 proletělo komínem. Korunu tomu nasadilo 59 korun za 4 odřezky dřevotřísky. Doslova odpadu. Příště si cestu do Horbachu rozmyslím.

![image](18_1.jpg)

Metrem jsem sjel do práce, půjčil si vrtačku a vykružovák. Zpětně vzato, měl jsem si vzít i sikovky. Ale jsem hlava děravá. Možná mi tu myšlenku z hlavy vytlouklo disko, které Petr při úklidu pouštěl na celou halu.

![image](18_2.jpg)

Domů, mě převezla tramvaj a dva vlaky. Začínal jsem toho mít dost a to jsem ještě pořádně nezadal. Abych se nezhroutil, uvařil jsem v rýžovaru pastaputtanesca. Konzumoval jsem to uprostřed toho chaosu a pouštěl se do zapojování. Odpady šly. 

![image](18_3.jpg)

Y spojka připomínala proudový kapacitátor.

![image](18_4.jpg)

Horší byl přívod. Rukou nešel povolit. Sára sikovky neměla. Jarda na telefonu radil píčoviny a já tak vodu odložit na později. Bylo třeba udělat díru v soklu, protahat hadice a kabely..

.. a vysekat notný kus zdi, protože myčka se do otvoru prostě nevešla. Při pokusech o její zasunutí, jsem jí přelezl třeba 70 ×.

Sralo mě to. A to mi vůbec nedošlo, že možná nepůjdou otevřít dvířka přes topení. To by byl teprv průser.

Někdy v osm jsem to uvedl do stavu, že to vypadal. skoro jako funkční kuchyně. Bylo třeba to brát krůček po krůčku a já tech krůčků udělal až kam.

![image](18_5.jpg)

Doufal jsem, že to Verunka ocení. A taky že to bude fungovat a nevytopím sousedy.

### 19.5. Hodně věcí naráz

Protahování hadic jsem snad má za sebou. Používat k tomu zubní nit se ukázalo jako ne nejlepší nápad. Ale nebylo lepšího motouzu.

Čekala mě registrace v EMVCo. A měření. A telefonát na TS Astra kvůli dlouhodobému pronájmu kurtu na badminton. A víc měření. A příprava na měření baterií z Číny.

Emailování s Thomasem z I-CUBE mi moc psychicky nepomáhalo. Domlouvání Calla, řešení certifikace. Předpokládám, že v korporátu je jen na tohle 10 lidí. Další emaily s KEOLABS. Do toho psal Zukal. A Quectel. Přišlo mi že toho děláme strašně moc najednou. A to mi pořád neprocházel Analog.

A chyběla mi žena. Jak mi to prvních pár dní nepřišlo, tak se to začínalo měnit. Chybělo mi být doma s ní. A chybělo mi být fyzicky s ní.

Aspoň že quinoa k obědu byla dobrá. Museli jsme kvůli ní přelézat plot. A ten analog taky začínal vypadat líp.

A po jízdě vlakem a na kole na Astru přišel fakt dobrej badminton. Dávali jsme do toho všechno. 5 her. 110 vs 87 v součtu. Na kole dom a tam konečně zapojit tu vodu. Hadice s Aquastopem mela být dvojvrstvá. To mě trochu uklidnilo. Zapojil jsem to, na chvíli pustil vodu a sledoval, zda něco neteče. Neteklo.

Pak jsem se jestě hodinu sral s těsněním, které zřejmě nepatří do myčky, není-li zabudovaná. Nakonec jsem ho zase vyndal.

V noci jsem ale nemohl usnout. Nevím proč. Před spaním jsem se pořádně protáhl, aby mě nebolela záda.

### 20.5. Těšení se na ženu

Ráno jsem cvičil jógu. Bolavý záda na protahování reagovala docela pozitivní. A když ne, alespoň se zdálo, že po protažení se situace nezhoršuje. Do práce jsem sjel vlakem a věnoval se analogovým testům.

Monča objevila, že jeden byt pro 4 lidi je v Malaze dražší než 2 pro dva. Vybrala tedy byteček pro ně dva a volbu bytu pro nás nechala na Petovi. Nechat vybírat účetního mohlo znamenat, že půjde po ceně. Trochu jsem se bál. Na druhou stranu. Potřebovali jsme střechu, sprchu a postel. A nemohl jsem si moc diktovat. Už tak mi firma vyšla vstříc tím, že ubytuje Verunku.

Těšil jsem se na její návrat. Doma jsem ještě uklízel bordel, který jsem nadělal při přestavbě kuchyně.

### 21.5. Návrat ženy

Mělo se toho dít hned několik. Pracovně mě nejvíc trápil call s I- CUBE. Sám jsem to inicioval ale to neznamená,

že bych z toho nemá obavy. Naplánovaný jsme to měli až na so obědě. Vlastně bylo možný, že se call překryje s druhou hlavní událostí dne. Návratem mé ženy z Rumunska.

Ta si doma zapomněla klíče a tak jsem jí je vzal k nám do práce, kam si pro ně mohla přijít. Kromě klíčů jsem jí vzal i Gerbery. A protože Monika měla svátek, jeden květ jsem věnoval ji. Ivan toho využil a taky popřál. Monika nám přinesla do vývoje chlebíčky.

Dopoledne jsem řešil AWS. To je otravná a zdlouhavá činnost, ostatně jako cokoliv na testovacím benchi od KEOLABS. Dokončil jsem to až pět minut před cellem. Po obědě ve věži.

Call jsme nakonec vzali na mém laptopu. Sedli jsme si do oblouku kolem kamery ve čtyřech. Ludva, já, Vládi a Toník. Tomovi Thomas pochválil jeho a potom jsme se pustili do vysvětlování toho kdo jsme a co děláme a poslouchali co dělají oni.

Šlo to dobře. Pochopili jsme, jak testování bude probíhat, kolik to bude stát a jak dlouho to asi bude trvat.

Verunka přijela asi hodinu po dokončení telefonátu. Byl skoro čas skončit a tak jsem jen něco dodělal a pomohl jí s nákladem domů. Mela toho hodně. Suvenýry, Zbytky jídla a podobně. Květiny ji nadchly.

![image](21_1.jpg)

A myčka jí nadchla. I přes indicie jí nedošlo, že jsem ji pořídil a nainstaloval. Bylo moc fajn vidět radost v jejích očích. Ve zbytku dne jsme měli radost, že se zase vidíme.

### 22.5. Zpátky na Vyšehrad

Na oběd jsme šli novou cestou. Žabomyší války v areálu Kolbenova vyústily v zamčené zadní branky napevno. Zato jsme získali klíč od branky vedoucí na cyklostezku odnikud nikam, kolem které byla moc pěkná příroda. Dokonce i potůček s vodopády.

![image](22_1.jpg)

Francouzi mi poslali update na analogovou kampaň. Aktualizace nebyla úplně jednoduchá a muselo se všechno znova kalibrovat. Nová verze ale měla být kompatibilní s verzí 3.1-a, podle které jsme chtěli certifikovat.

Po práci mě čekala cesta domů pro Verunčin stojan na noty. Na koncert na Vyšehradě jela s Tomášem rovnou z práce.

Nováčkovic, Ondra s Rébou i Tomáš nakonec účast na koncertě odřekli ale Fikrovic projevili zájem a Jarda mi volal, kudy a kam a nakonec se ukázalo, že hospodu, kde mají Athas hrát znát.

Hospodu proto, že přes den pršelo a koncert byl přesunut pod střechu. Když jsem tam z Ostrčiláku došel překvapilo mě, jak směšně malý to tam je. Členové výletníků by se tam sotva vešli.

Veru mě představila klukovi, se kterým studovala a který u nich dělá praxe. Byl to sympoš. Sedli jsme si do první a jediné řady před kapelu. Bylo jich víc než nás. To se ale pomalu měnilo. Přišli Jarda se Sárou. A pak David s Týnou. To jsem nečekal a potěšilo mě to.

![image](22_2.jpg)

Zrovna se vrátili z Japonska. V pauze mezi hraním jsme si povídali před hospodou. Déšť totiž odešel a nevracelse. Ven už ale kapelu přesouvat nemělo smysl.

Athas se všem líbili. Mel jsem z toho velkou radost. Má žena je hvězda v kapele, která má úspěch. U osmi lidí nejmíň!

### 23.5. Se skutečným Ivanem a Rokytky

V práci jsem hodně kalibroval. To je činnost otravná a nervozitu přinášející. Pokud je totiž zkalibrováno špatně, všechny výsledky měření jsou k prdu. A většina práce se tak dá hodit do kanálu. Třeba nastavování Aws, kterým jsem strávil většinu dne. Odpo jsem objevil, že kalibrace je pochybná a pustil se do ní znova.

V práci jsme byli.  Ivanem. Ráno přiběhl. A odpo zas utíkal pryč. K Rokytce.  Do parku na cvičítka.  Dojel jsem tam za ním. A musel jsem uznat, že je to tam fakt dobry! Činky. Press. Tyče na kalisteniku. Fakt paráda.

![image](23_1.jpg)

Chvíli jsem cvičil s ním. Připomělo mi to Finsko. A pak jsem jel dom. Vezl jsem z práce testovací tabletu do myčky a trochu soli. Umyli jsme první nádobí a byl to úspěch. Nevytopili jsme byt a nádobí bylo čistý!

### 24.5. Kuchyň hotová

Ráno po snídani jsme dali mýt první nádobí v myčce. Kontroloval jsem zda něco neteče. Přívody dobrý, odpady taky. Dali jsme se do plánování oslavy narozenin. Bylo třeba vymyslet kde přesně se sejdeme a co nakoupíme.

Pobrali jsme tašky s tříděným odpadem a vyrazili k popelnicím a pak do Grébovky. Petangové hřiště mělo potenciál, ale cedule hlásající, že konzumovat alkohol v blízkosti hřiště je zakázáno, rozdělávat oheň je zakázáno, být hluční je zakázáno a mít dobrou náladu určitě bylo zakázaný taky. Nevím, nedočetl jsem to do konce. Šli jsme na psí louku. Mosteček přes botič dole vypadal skvěle. Blízko Lidlu, gril by nikoho neštval, pes by mohl přijít, tráva tam byla a Botič mohl chladit basu. Bylo to dobrý. Natočili jsme video a poslali do výletníků.

Nakoupili jsme a vrátili se dom. Odnesli jsme sice tříděný odpad, ale pořád bylo doma dost věcí, které bylo třeba vyhodit. Meli jsme štěstí. Velkoobjemový kontejner byl na konci ulice. Do dvanácti hodin. Pobrali jsme co bylo třeba, do batohu dali ručníky a plavky a spojili příjemné s užitečným. Vyrazili jsme do Podolí.

Verunka nikdy nešla Jezerkou nahoru. A nikdy v parku na Pankráci, kde jsem se chvíli přitahoval, když volala rodičům. A nikdy nebyla na Kavčích horách. a na tajným výhledu. Byla to dobrá procházka. Oslavili jsme to kafem a dortíkem v butiku u bazénu. A pak kilometrem ve venkovním bazénu. Cake then hike! A bublinama a párou.

![image](24_1.jpg)

Zpátky jsme vzali tramvaj. Doma jsem přesunul poličku,zadělal kabel vedoucí k lednici do černé listy a pak nevím jak se to stalo, ale byli jsme v posteli propletení v šedesát devítce a svět zmizel.

### 25.5. Ekostopa Taylor Swift hadr

Po chlebu k snídani jsme se pustili do plánování letů. Byla před námi Málaga, Irsko, Sicílie a před Verunkou ještě Španělsko a Portugalsko.

![image](25_1.jpg)

Přímý letenky byly drahý. Asi hodinu jsem řešil, proč mi nefunguje Lounge key. Bylo by fajn si po týdnu pod stanem dát sprchu a něco dobrýho k jídlu zadarmo, když mi to má moje karta dovolovat. Poslal jsem email mojí bankéřce.

Verunka mezitím koupila tolik letenek, že planeta uronila nejednu slzu. Ale i tak si myslím, že jsme dost eko.

Taky jsem otáčel dvířka lednice. Teda madla. Nebylo to vůbec lehký. Dvířka ve skutečnosti stojí na kusu kovu, na kterém stojí i lednice a ten byl třeba dát na opačnou stranu. Ale zvládl jsem to. A umyl velký množství naakumulovaný špíny.

Když jsem byl v tom, přivítal jsem bílou lištu na kabely vedoucí k projektoru. Bylo to fakt o dost lepší.

Do Alza boxu jsme došli pro sůl, leštidlo a tablety do myčky. Všechno eko značka. Dosypal jsem sůl, Veru dolila leštidlo, dali jsme mýt druhé nádobí a šli si na zahradu pinkat s badmintonovými raketami. Vítr pracoval proti našemu úsilí. Ale po dni příprav, oprav, hledání a placení mi trocha zábavy přišla vhod. Domů nás zahnal až déšť.

### 26.5. Deštivo

Ráno jsem začal úklidem léty slepeného mastného prachu na kuchyňské lince. Měl jsem totiž v kýblu vodu se savem a přišlo mi škoda s ní plácat. Byl to opravdu krok dopředu. U odtahu digestoře byla vrstva hodně na blití.

Na oběd jsme šli jen s Jirkou. V AFI meli moc dobrý plněný papriky. Nacpali jsme se a jen tak tak utekli dešti.

Večer po dnu plném posouvání testovacích karet nad HLA00o 02 mě čekal mě badminton. Jel jsem celou cestu na kole a před deštěm jsem se schoval v Lidlu. Taky jsem si zapomněl multisportku, ale pán si mě naštěstí pamatoval.

Dali jsme do toho všechno. Bylo to hodně zábavný a hodně jsem se zboural. Cestou zpátky jsem cítil, že budu spát jak mrtvola.

### 27.5. Borkovi jsou fajn II

Zkusil jsem jízdu jinudy. Do Malešic a kolem Rokytky. Tři kilometry navíc. Bylo moc pěkné, tak to stálo za to. Nevite jsem dojel ke cvičítkům a chvíli ráno posiloval.

Veru prováděla studenty po hradebním Korzu. Ve škole byly maturity a tak musela svoje prváky nějak zabavit. Když jsem pak večer přijel domů, viděl jsem hned, že pobyt venku jí neudělal nejlíp.  Nejspíš na ní studenti naprskali nějakou nemoc a vítr venku to rozjel.

Měli jsme mít návštěvu. Verunky sestřenici Anetu. Protože měla poměrně krátký okno po operaci a před lázněmi kvůli rekonvalescenci. Hecla to Veru a na ibalginu ten večer přežila. Ne že bych to schvaloval, ale Anetka už vyjela k nám a chtela nás vidět.

![image](27_1.jpg)

Až když byla u nás, plně jsem si uvědomil, že je to dcera Borkových. A byla moc milá. A trochu over achiever. Podnikatelé bývají. Povídali jsme si až do deseti veder. Snědli Verunčino moc dobrý jídlo a spoustu pistácií. Byla to moc milá návštěva.

### 28.5. Nemocenská

Moje první slova Verunce byly a vypadáš hrozně". Byla nemocná. Nebylo o tom pochyb. A stejně chtěla do práce. Všichni kantoři byli u maturit. Když jsem jí řekl, že takhle to ale bude jen horší, že si musí lehnout, léčit se a být v teple, dala mi za pravdu, zavolala ředitelce a dostala volno. Ještě připravila nějakou práci a film pro studenty, ale potom zalezla do postele s hrnkem česnečky, který jsem jí připravil.

![image](28_1.jpg)

Jel jsem vlakem. Venku bylo hnusné a když do kanclu dorazil Jirka, regulérně se rozpršelo. Ludva před obědem přišel promočenej durch a to si prý bral tágo. Na cestu do Vietnamky jsme ale vychytali oko bouře. Ivanovi se konečně podařilo dát si sushi. Snažil se o to asi měsíc. A naštěstí ho uspokojilo. Chutí i množstvím ryby.

![image](28_2.jpg)

Během Vláďovi absence si Ludva zvykl řešit věci se mnou. Být odstíněný od vedení Vláďou mi docela vyhovuje. Ludva mění názory z minuty na minutu a nejednoho člověka tím přivádí k šílenství.

I zpátky jsem jel vlakem. Verunky nemoc na mě šla taky. Zahájil jsem akutní léčbu čajem, teplem, zázvorem a Česnekem.

### 29.5. Čtvrtek byl praktičtější

V deníku si dost často stěžuju, že s jeho psaním buď ztrácím příliš času, nebo na to seru úplně. Květen byl U konce a zapsaná ha byla sotva čtvrtina. Tenhle den ale nebyl ten kdy dopsat velkou ztrátu. Byl to den, kdy jsem měl slavit narozeniny, které sic byly o den později, ale čtvrtek byl praktičtější než pátek, kdy mají všichni své plány.

Středeční déšť nejspíš pominul. Při jízdě přes Vinohrady dokonce tu a tam svítilo sluníčko. Na Hradešínský mě přepadl pocit, že jsem štastnej. Kolo a slunce za to mohly trochu, ale mnohem víc moje žena. Byla doma na nemocenský, ale chtěla abych slavil. A udělala pro to fakt hodně. A smála se se mnou ráno, když jsem k hudbě z reproduktorů drnkal do klapek.

Ivan s DJem řešili soupisku HS Locku. V ERP jsou sestavy. Přišlo mi dost zbytečný , řešit to v Excelu. Cokoliv, co je v excelu, je nesystémový, složitý, plný chyb a extrémně netransparentní. Hádali se u toho. Hlasitě. A úplně zbytečně. DJ zvyšoval hlas i na mě. Řekl jsem mu ať nekřičí, že čím víc bude hlasitý, tím míň ho budu poslouchat. To docela fungovalo.

Tomík byl v práci naposledy před cestou na Zéland. Přišlo mi, že to málo promyslel. Nejspíš kvůli tomu, jak moc to promýšlela Miška. Tom si prostě zarezervoval Toyotu Corollu a řekl si, že měsíc bude jezdit po ostrově, kde je Hobitím. Teď když to píšu , tak mi dochází, že je to vlastně dobrej plán. Moje bývají taky takový a zpetně jsou skvělý.

Na rozloučenou vymyslel pizzu. Omar jí objednal pro všechny. Kromě DJe vlastně. Ten držet dietu. Nejsem fanda diet. Obzvlášť když odjíždí kolega.

Oběd ale nebyl hlavní oslavou toho dne. Hlavní plán byl oslavit mé narozeniny. Ve psím parku na mostě. S grilem. A do grilu je třeba sehnat uhlí. Z Edenu jsem na kole sjel do Baumaxu. Koupil pytel za 76 korun a dojel dom.

Verunka připravila spoustu věcí. Věci na gril. Věci na pití. A hlavně dort! S jeho výjimkou jsem všechno nacpal do OBI tašky, batohu a vyrazil Jardovi naproti. Jarda měl totiž gril.

A psa. Toho dal mně a sešel do vnitrobloku pro gril.

Batoh, taška, pes a basa plná piv, to byla intenzivní kombinace. Ještě že mi šel od Lidu naproti David s Týnou.

Vytipovaný místo byl úspěch. Zavázat basu do potoka mi chvíli trvalo, ale nechceš, aby ti proud vzal pivo. A Botič měl fakt sílu. Lidi se postupně scházeli. Deky se kupily. Kočárky přibývaly a diskuse plynula. Dostal jsem dary. Pivní speciál. Další pivní speciál. Pak ještě dva. Tričko od Marťi. Druhé tričko pro Veru, abychom mohli být trapní. Kubb. Balíček na cesty. Zázvor a shot, od Toma a Terky a kešu s lanýži od Adél, jako připomenutí výletu do Slovinska.

Verunka s Lukášem přinesli dort. Rozdělila ho úplně přesně pro všechny. Byl mrtě dobrej. Mrkvovej s mascarpone a vlašáky na vrchu. Kromě alergické Týny všem moc chutnal. Aby Veru nedostala pokutu kvůli nemocenské, vyrazila dam, kde měla naplánovaný call s kamarádkou, která se odstěhovala do Antwerp.

![image](29_1.jpg)

Na grilu si každý udělal, co chtěl. Veru připravila zeleninu k zakousnutí, která měla úspěch a když lidi dojedli adotrávili, vytáhli jsme Kubb. Sára tu hru miluje. Já jí mám vlastně docela rád. Dřevo pěkně zvoní, když se kosti hážou na lebky. Hráli jsme napřed vetší Davidů a potom můj menši! Vysoká tráva hru činila poměrně obtížnou. A zábavnou.

![image](29_2.jpg)

Hodiny ale utíkaly. Lidé vyráželi domů a nakonec jsme zbyli jen Fikrovi, Marťa a já. A protože inspektoři po desáté určitě nechodí, Verunka, která opět přišla. V užším kruhu jsme si povídali až do půlnoci a potom jsme společnými silami odnesli věci domů.

![image](29_3.jpg)

S Verunkou jsme ještě doma slavili v posteli, ale do deníku se nemusí dostat detaily úplně všeho.

### 30.5. Zase o rok starší

Kocovina. Ne zas tak hrozná. Spíš nedospalost. A to jsem budík odložil a vstal o dvě hodiny pozdeji.

Mel jsem narozeniny. Ale měl jsem slavení za sebou. Verunce už bylo líp ale pořád nebyla stoprocentní. Snídali jsme tak česnekový vývar a zázvorovou limonádu.

Vlaky jsem nestihl. Dojel jsem na desátou. Čekalo mě další testování na KEOLABS strojích. Bezmozková práce. Mohl jsem si aspoň psát poznámky do deníku.

Nakonec jsem ale mozek potřeboval. A kdyby byl výkonnější. možná by pochopil, proč na nižší úrovni amplitudové modulace překážely nějaké bedny. Nejspíš je. dělal vnitřní regulátor. Až cestou domů mě napadlo, vyzkoušet 5N z laboratorního zdroje.

Předtím jsem se ale zastavil ve fitness parku Rokytka a v bazénu ve STEPU. Narozeniny sportovně. Mládí je třeba udržovat.

Večer jsem chtěl se ženou hrát karty. Ale karty nikde nebyly. Nostalgicky jsme koukali na moje staré stopovací cedule. A najednou bylo po desáté večer.

### 31.5. Trapně slazený

Petrovy narozeniny se pamatují dobře. Mívám na ně kocovinu. I tentokrát se mi nechtělo vstávat, ale alkoholem to nebylo. Byl prostě víkend.

Po snídani jsem pověsil kytaru. A očistil a namazal vrtáky. O věci je třeba se starat. Ještě bych na ně měl udělat nějaký držák.

![image](31_1.jpg)

Bylo horko. Takový, že když jsme s Verunkou vydali ven, potili jsme se oba. Do stejných triček. A klobouků. A kretén. Byla to vtipná recese. Nesli jsme Petrovi na Hamr tvarohový dort. Pleti tam rakety.

Dali jsme si spolu oběd. Veru jsme si k naším společným tričkům dali společné menu. Stejné těstovin stejné naživo. Když si z něčeho děláš srandu, tak pořádně.

Po obědové konverzaci jsme se rozdělili. Petr pokračoval ve vyplétání raket, my kolem rybníka došli zpátky na zastávku. Autobus, ve kterém jsme studovaly texty Hochachos , protože bus má skluz, nas odvezl na kloboučnickou a z tama jsme došli na vlak do Kolína.

Bylo vidět, že horko pomine a přijde bouřka. Celou cestu rychlíkem nám byla v patách a přesně u cedule Kolín nás dostihla. Máma nám volala ať pospícháme na městskou. Před průtrží mračen jsme se tak schovali do autobusu a než jsme dojeli k náměstí pršet přestalo. A než jsme prošli starým pivovarem, chodníky uschly. Takový bylo horko.

Máma Verunce ukazovala, kde co je. Já si z toho všeho dělal srandu.  V židovské ulici jsem šel trochu za hranu toho, co Veru snese vtipem o koncentraci židů. Trochu v kontrastu k tomu jsme navštívili synagogu. Peníze za vstup chtěli. Židi. Doslova.

Hrozil další déšť. Pěšky jsme vyrazili k mámě a nebýt vstupu do indické restaurace, promokli bychom nažmach. Deseti minutové okno mezi dvěma mraky nám umožnilo dojít k máme relativně v suchu.

Času před noční jsme moc neměli. Navařila nám čaj a doprovodila nás na autobus číslo 1, který nás svezl zpátky do centra. Zbytek dne se nesl v rytmu Toyota festivalu. Funky kapela, IQlandie v kulturáku, kde se k nám přidali Veselí, Wohnout, dárcům falafel a sultána, saxofonistka a Queenie. Verunka je viděla poprvé. A byla nadšená. Posílala videa do rodinného chatu. Mě maličko štvalo, jak stejná ta show je. Ono to nejde jinak. Ale někde v klubu, kde by hráli míň proflákly věci by mě bavili víc.

![image](31_3.jpg)

Stihli jsme vlak před jedenáctou. Railjet. A platila na něj lítačka. Byl jsem nadšenej. Akorát sa nám ujela a museli jsme jet metrem a tramvají s hromadou fanoušků Iron Maiden.

Byl to dost nabitej den. A to jsem ani nezmínil hodinu ráno v posteli, kterou Verunka hodně kvitovala.

![image](31_2.jpg)

[>> Červen](2025_june.md)
