[<< Září](2025_september.md)

## [Říjen](2025.md) <!-- omit in toc --> 

- [1.10. Do moře a mezi nacisty](#110-do-moře-a-mezi-nacisty)
- [2.10. Zuby za osmnáct set, statek za mega](#210-zuby-za-osmnáct-set-statek-za-mega)
- [3.10. Málem jsem na to přišel sám](#310-málem-jsem-na-to-přišel-sám)
- [4.10. Resource bloků v lese víc než hřibů](#410-resource-bloků-v-lese-víc-než-hřibů)
- [5.10. Adamovo stavení a Adamovi přátelé](#510-adamovo-stavení-a-adamovi-přátelé)
- [6.10. Sprostá zlodějna](#610-sprostá-zlodějna)
- [7.10. Prostě úterý](#710-prostě-úterý)
- [9.10. Za koleje se nevejdeme](#910-za-koleje-se-nevejdeme)
- [9.10. Majitel šesti činžáků nevaří a nepeče](#910-majitel-šesti-činžáků-nevaří-a-nepeče)
- [10.10. Budeme mít okna!](#1010-budeme-mít-okna)
- [11.10. Déšť tomu dodal grády](#1110-déšť-tomu-dodal-grády)
- [12.10. Úkoly splněné](#1210-úkoly-splněné)
- [13.10. Brouka do hlavy](#1310-brouka-do-hlavy)
- [14.10. Na samou hranici hlavního města](#1410-na-samou-hranici-hlavního-města)
- [15.10. Krteček, veverka, jety a doktor Galén](#1510-krteček-veverka-jety-a-doktor-galén)
- [16.10. Signál bez Verunky](#1610-signál-bez-verunky)
- [17.10. Lejsek, Hilebrant, Goscinny a Sempé](#1710-lejsek-hilebrant-goscinny-a-sempé)
- [18.10. Idf a Sally's](#1810-idf-a-sallys)
- [19.10. Ten správně hřejivý podzim](#1910-ten-správně-hřejivý-podzim)
- [20.10. Dundáčková není Hrmo](#2010-dundáčková-není-hrmo)
- [21.10. Karma nefunguje](#2110-karma-nefunguje)
- [22.10. Ludvíkova sokyně](#2210-ludvíkova-sokyně)
- [23.10. Nalezený dítě](#2310-nalezený-dítě)
- [24.10. Dekolaudace](#2410-dekolaudace)
- [25.10. Bez padesáti osmdesát](#2510-bez-padesáti-osmdesát)
- [26.10. O hodinu víc](#2610-o-hodinu-víc)
- [27.10. Imunita](#2710-imunita)
- [28.10. Den České státnosti finové neslaví](#2810-den-české-státnosti-finové-neslaví)
- [29.10. Chudák Ilari](#2910-chudák-ilari)

### 1.10. Do moře a mezi nacisty

Ráno už chleba nebyl tak křehký jako večer, ale vstávat ve čtyři, abych měl čerstvý chléb k snídani mě ani nehne. S patifu byl super.

Do práce mě svezl poslední přímý vlak. Než jsem udělal něco pořádného, začal firemní meeting. Přesunuli jsme ho na desátou.. Hlavní téma byl fakt, že Áda nastoupila na full-time. To už jsme všichni věděli.

K obědu byl Vietnam a po něm jsem dělal pokusy s 2g pulzy. Kondíky do Usb a podobně. Co pomáhal. jednomu zámku, druhý rozbil. víc. Spíš náhodný jevy.

Přenesení simky z jednoho zámku do druhého přeneslo symptomy. Bylo to prostě vzdáleností od BTSky.

V šest jsme šli s Verunkou plavat do Hloubětína. Veru chtěla převážně do páry, ale ta v jejich Šatně nejela. U nás sice je, ale byla plná a ne moc teplá. Radši jsme plavali. Napřed v otevřeném prostoru a potom do lajny. Lidi bez lajn plavou úplně na punk.

Dál nás čekalo Aero. Veru jela přes Palmovku tramvají, já přes Jarov na kole. Vzal jsem to přes Lidl, abychom se před kinem mohli najíst, ale Veru si do tramvaje koupila vlastní baštu a přijela plná. Nacpal jsem do sebe rohlík se sýrem zatímco mi žena vedla kolo a v kině jsme potkali Ondru. Rebeka přišla v zápětí.

Veru hned začala tím, že ve Vršovicích už dlouho nepobudeme. Moc jsme to ale neprobrali. Stihl jsem ale 2 piva. Jardovým stylem. Druhý do sálu. Na film kabaretZ Berlína za dob nástupu nacismu. Byl dobrej. Veru si to taky myslela. Akorát těsně před koncem usnula.

Šulcovi jeli tágem. Já Veru doprovodil na Náhledové nádražía na Nádraží Vršovice jí vyzvedl.

### 2.10. Zuby za osmnáct set, statek za mega

V osm jsem měl být na dentální hygieně. Verunka otevírala školu a tak jsme vstávali v šest. To mi dalo dost času na to oholit si hlavu. Strojek se ale úplně zasekl a já ho musel rozebrat a vyčistit. Moc času na lelkování mi po sprše nezbylo.

Na kole jsem dojel na Konopíšťskou a v 8:02 mě posadila do křesla nová hygienistka. Moc milá a usměvavá.

Napřed mi na zuby nanesla fialový krém, ten potom smyla a tam kde zůstal prý byl plak.

Zmizel skoro všechen! Pochválila mě, protože Kartáčky prý používat umím. Akorát mi ukázala, že mezi přední spodní nacpu mezizubní kartáček taky a nemusím se trápit nití. Čištění samotné pak trvalo věčnost. Ale nic nebolelo a zuby pak opravdu byly čistější. Osmnáct set je ale pálka a VZP mi vrátí jen 500. Kdybych chodil darovat krev, byl by to litr.

V práci jsem sepsal fakturu, vyřešil několik emailů, dali jsme si u Šebestiána boršč a pak jsem se ponořil do videí o návrhu PCB tak, abych předešel rušení.

Ve čtyři mi přišel pravidelný email o nových nabídkách na realitním trhu. Tentokrát obsahoval nový dům v Zápech. Tedy. Hodně starý dům v podstatě na spadnutí, ale ne fakt velkým a hezkým pozemku. Za 999000 Kč. Napsal jsem i zavolal. Nebral to. A po asi půl hodině v inzerátu dopsal nula a v emailu se omluvil.

Doma jsme to hodně obrečeli nad luštěním křížovek.Za mega by to byl fakt kup.

### 3.10. Málem jsem na to přišel sám

Večer jsme měli jet domů kvůli volbám. Ale večer je večer a před ním zbýval celý den. Pochopení, pred se zámek odpojuje při připojování do 2g, jsem nebyl and o fous blíže.

Ráno jsem zalil kytky, přečetl si noviny a vyrazil na vlak. Nějak na mě přišla lenost. Řešil jsem jaký Common Mode Choker koupit a kam ho připájet. Coilcraft se mi líbil.

Až po obědě, těstovinách s fazolemi, od Verunky, mě napadlo nastavit trigger osciloskopu tak, že spustí na výpadek USBčka. A našel jsem to. Totálně to způsoboval 2g burst. Ale neviděl jsem jak. Vládu napadlo podívat se na USB-V. Padalo skoro na dva volty. Spojil jsem ho s 3V8, protože PC8 je FT a voilá. Attatch do 2g prošel jak víno.

Štvalo mě, že jsem na to nepřišel bez něj. Ale měl jsem radost! Týden jsem se tím zabýval. Týden!

Rozhodl jsem se zámek vzít do Jižních Čech. Na trati má problém i iPhone. Byl to dobrý test.

Veru už byla doma, když jsem přijel S devítkou. Zabalili jsme se, dali jídlo do krabiček a vyrazili na Silvu Nortica.

Měla zpoždění. Nějaký opilec vypadal, že skočí do kolejí a byl ze zpoždění vlaku ještě rozhořčenější než já. Ale přijel. A naše místenky tentokrát byly na straně výhledů.

Zámek se neodpojoval. To bylo dobrý. Dal jsem si k jídluVerunčiny těstoviny s fazolemi a společně Jsme luštili křížovky.

Lokalku jsme stihli. A autobus taky. Tata by pro nás prý posla Honzu kdyby ne. V Autobusu jsme byli jediní dva. Celou cestu. Luxus který věští zrušení onoho spoje.

Táta delal palačinky. Dali jsme si je s pudingovou Marmeládou a povídali si o tom, co se stalo za dobu, co jsme se neviděli.

### 4.10. Resource bloků v lese víc než hřibů

Byl víkend, na vsi bylo ticho a slunko už zdaleka nemele letní sílu. Přispali jsme si. Chleba se sýrem a cizrnové pečivo jsme snídali až po deváté.

Byl druhý den voleb a urna čekala na naše hlasy. Vyrazili jsme pěšky přes ves a potkali Lukáše a zbytek Mrkvičků, kteří trhali peří z nějaká obří husy. Zpoza lahváče nás informoval, že on už má odveleno a že si to máme pořádně rozmyslet.

U Formaňáku bylo fakt pěkně a pohledno. Zato u komise to bylo úplně stejný jako vždycky. Možná jen Verunka z Ostravy přinesla mírné pozdvižení. Piráti +2.

Zpátky jsme šli dolů k obchodu a přes chalupy. TátaV mezičase nahodil oblečení na výlet, já vzal zámek do košíku a všichni jsme společně vyrazili na peší výlet a sběr hub v lese. Taky jsme zavolali Evě a dozvěděli se, že kocour je napůl Mainská mívali.

![image](04_3.jpg)

Prošli jsme podél Pasečáku, skrz pole a do lesa a Lomečáku. Zprvu byla situace slabá, ale po odpočinku na posedu jsme přešli do oblasti s hnojníky a beklami a z skautským sadem jsme našli i hřiby.

![image](04_2.jpg)

Na louce během cesty zpět jsme potkali šípky. Hrozil ale déšť a košík byl plný zámku a hub. Navíc jsme měli hlad. Veru se po návratu pustila do vaření polévky a já s tátou vyměnil plát na freebiku, což není nejlehčí úkol.

![image](04_1.jpg)

Po bramboračce jsme si dali siestu. Volby skončily, hlasy se sčítaly, komunisti naštěstí nenabrali 5% ale vyhrálo ANO. Naštěstí „jen" s 85 mandáty.

Na šípky jsme šli vybavení nažkami a nabrali celou tašku. Cesta jsme si zkrátili přes JZD. Sprejeři tam vylepšili stěny hodnotnými informacemi cituji: "Putin je kretén! Fiala je debil. Babiš je zmrd." Koho sprejeři volili mi nebylo jasný.

Po západu slunka jsme diskutovali o genetice, kombinatorice a nakonec o našich pracích. Byl to moc fajn den.

### 5.10. Adamovo stavení a Adamovi přátelé

V devět nám měl jet autobus. Bylo třeba ho stihnout neb autobus z Lásenice do Jindřichova Hradce jedou v 8:45, 9:01 ; 17:35 a 19:15. Nás čekala v 10:10 prohlídka Hradeckého zámku a na tu se Verunka teš.la.

Posnídali jsme, zabalili se a vyrazili. Táta nás doprovodil. Bylo to vlastně moc milý. Přišlo mi, že si Verunku oblíbil.

Autobus přijel na čas, rozloučili jsme se a vyrazili do města. Jelo to sice zvláštně pozadu, ale z nádraží nás svezl na Jitřenku, kde s námi vystoupily dvě důchodkyně z Třeboně, které byly zmatené z toho, že naproti není žádná zastávka, ze které by jely domů. Poradil jsem jim kudy kam a pak jsme s Verunkou vyrazili na spodní náměstí, kde jsme si dali v kavárně dvě kapučíno a dvě laskonky. Měli tam opičí selfie a pány, kteří znali Libora. Vyměnili jsme pár slov a pak utekli na zámek neb desátá odzvonila.

![image](05_1.jpg)

Prohlídka začala v Černé kuchyni. Průvodkyně byla mladá a výklad měla zmáknutý dobře. Vlastně mě překvapilo, že mě povídání o pánech z Hradce bavilo. Dokonce jsem měl dotazy. Verunka taky. Byli jsme jediní dva takoví chytroprdelníci. Prošli jsme Adamovo stavení a nakonec skončili v Rondelu.

Když jsme se vrátili na dolní náměstí, uvědomil jsem si, že jsem mohl napsat Vítkovi. Verunka mě do toho trochu dotlačila a bylo to dobře. Odepsal, že po druhé bychom mohli na procházku do parku. Vlastně mi ta zpráva přišla až když jsme obědvali ve Vietnamce na náměstí.

![image](05_2.jpg)

Před tím jsme ale stihli projít se po 15. poledníku, zjistit, že než je zavřená a hlavně, potkat Petra Hejdu. Přímo u něj doma.. Zrovna vyráželi se Ženou na oslavu narozenin babičky, ale prohodili jsme pár milých slov.

Vítka s Markétou jsme pak potkali pod kaštany. Přijeli i se Štepánkem autem z Vajgar. A vlastně z Třeboně. Jeli tam slavit výročí do tradiční krčmy.

Markéta učí na základce a tak s Verunkou naši společnou řeč. Neviděli jsme se dlouho a tak bylo dost, co říct. Povídali jsme si cestou na hřiště a Nežárky, na hřišti, cestou na Jakub a pak na stezce okolo řeky a zpatky přes náměstí a Panskou. Bylo to extra milý. A vyšlo nám počasí.

Déšť přišel až asi tři minuty po Soukupovic odjezdu. Pod deštníkem jsme došli kolem zrušeného Hyundae a po Staré cestě do benzínky na nádraží, kde jsme pořídili cestovního Bránu a přečkali největší průtrž mračen.

Když se situace zlepšila, přesunuli jsme se na Peron. Z Hradce jelo asi trilion lidí. Včetně Jirky Duska. Jel do Budějic. Podobně jako Verunka taky učí. Ale k tom pracuje v IT. Dobrý kombo. Máš prachy a dobrej pocit. Povídali jsme si až do Veselí. Bylo to moc milý.

![image](05_3.jpg)

Pak už jsme jen jeli v kupíčku rychlíkem a luštili křížovky. A doma koukali na přátele a meli bezva sex.

### 6.10. Sprostá zlodějna

Z maloměsta jsme byli ve velkoměstě a bylo třeba řešit problém velkého města. V půl pátý nás čekala prohlídka bytu v Bohnicích. Do Vysočan jsem jel vlakem protože bylo pošmurno a nevyspal jsem se úplně nejlíp. Alespoň jsem ale Veruce namazal chleba, než jsem vypadnul z bytu..

Přišly desky ze Safiralu. VNA ale přestalo fungovat. Ani neškytlo. Půl dne jsem zkoumal, jestli ho dokážu rozchodit. Pul dne jsem vybíral nove! Hodně mě nadchl projekt Libre VNA. Open source projekt nějakýho němce. Přišlo mi, že na koleni udělal produkt lepší, než dělá například HP nebo Agilent. Trochu jsem se to ale ball koupit a tak Jsem připravil seznam možných. Ludva řekl ať koupím dva.

Cestou do Bohnic pršelo. Zenklova do kopce je vždycky zážitek a když člověk promoká, je to chuťovka. Verunka přijíždela autobusem a v půl páté jsme se vsichni sešli podasi sedmnácti patrovým domem a společně s mladou Ukrajinkou vyjeli do bytu ve čtrnáctém patře. Neříkám realiťačkou, protože o makléřství věděla úplný hovno. O bytu kterým prodávala taky. Ale vlastně? Nebylo co vědět. Byt byl vybydlená díra s vypadlou okenicí. 6,7 milionů za drogový doupě. S moc hezkým výhledem ze dvou odporných lodžií. Jediný, co bylo nekonstruovaný byla koupelna a záchod. Ale tak špatně, že dveře nešly dovřít.

![image](06_1.jpg)

6,7 milionů. Žijeme v úplně posraný době a lidi s prachama okrádají lidi bez nich. Rozhodl jsem se ho udat na ČOIku.

![image](06_2.jpg)

Deštěm jsme vyrazili do de Krakov na nekávu, čekat na soft shoes kam šla verunka a na to až odejde mrak abych mohl dojet dom.

Nad kapucínem v Tokiu mi přišel email od hlídacího psa s novými inzeráty ohledně nájmu. Jeden nás nadchl. V Nuslích v podstatě hned na opačné straně nádraží. Verunka tam zavolala a domluvila prohlídku Verunka je boží.

Navíc doma navařila a poklidila. Miluju jí moc. Víc a víc.

Cestou jsem stejně zmokl. Ale serpentina v Troji mě bavila a průjezd stromovkou taky. Praha je skvělá. Bylo mi jasný, že nechci pryč. Ještě ne.

### 7.10. Prostě úterý

Kolo do práce, osazování, oživování, pomáhání Tomíkovi pochopit jak fungují stanice. K jídlu Verunky květákové karí s belugou, kolo zpátky, cvičení na Konopisťské, doma polévka.

Veru se radila s kolegy v hokejce a já šel psát. Víc nic.

Prostě úterý.

### 9.10. Za koleje se nevejdeme

Cítil jsem se paralyzovany! Sledovat ceny bytů. Pronájmů i prodejů. Chodit na prohlídky ruin za 7 milionů nebe nezařízených nehezkých bytů mě vyčerpávalo.

Cítil jsem se unaveně a s tlakem na hrudi. A to jsem na tom nejspíš byl mnohem líp než někteří. Na hlavu svět.

Bytu na druhé straně kolejí jsme ale hodně věřili. I když měl být menší. Nacházel se ve stejném bloku jako zrno zrnka. Na vlak ve Vršovicích ideál. Po mém návratu 7 Práce jsme se tam šli podívat.

Makléř byl sympeš. Ale když to člověk sečetl 23 tisíc měsíčně za prostor, kam bychom nedali své věci a to jsme minimalisté. Opravená kuchyň byla fajn, ale absence jakékoliv skříně byl problém. Během večera nám dost.. že potřebujeme víc než 40 metrů.

### 9.10. Majitel šesti činžáků nevaří a nepeče

Bytová situace na mě nějak dolehla. Ráno jsem se nemohl vykopat z bytu a jel jsem vlakem až v 9. Praha byla prázdná. Kromě Kolbenky. Ta stála až k Ivanovi zřejmě. Proto mu cesta trvala hodinu a půl.

![image](09_1.jpg)

Opravoval jsem NFCčka kabílkem, řešil tiskárny a na oběd jsme šli do věže na rizoto.

Po návratu dom nás čekala prohlídka dvou bytů. Oba ve Vršovicích. Oba od stejného makléře a oba patřící

stejnému majiteli. Tomu se v životě poštěstilo. Vlastnil v Praze šest činžovních domů. Ale nevařil a nepekl. Trouba ani pořádný sporák nebyl ani v ulici Na Spojce. Ani v Novgorodské.

![image](09_2.jpg)

Zato tam byly Wavky. Za oboje bychom dali přes 20. A kupovali bychom lednici, pračku a neměli kam dát myčku. Alespoň Na Spojce ne. O Novgorodský bych i uvažoval. Ale čekala nás prohlídka v Letňanech, takže jsme si neplácli.

### 10.10. Budeme mít okna!

Vstávali jsme v šest. Čekala nás prohlídka bytu ve 13:20 na Letňanech. Já se taky potřeboval sbalit na Tomášova rozlučku se svobodou. Nacpal jsem nějaký oblečení do batohu, sbalil kytaru a zbytek ponechat náhodě. Do Vysočan mě vzal stejně jako Veru vlak. Akorát o půl hodiny pozdější.

Vláďovi začala dovolená. Trochu jsem očekával smršť dotazů na mojí osobu, ale byl pátek a všichni už Jeli na pomalejší stupeň. A tak jsem koukal víc do IDF než do freebiku.

Před jednou jsem jsem vzal freebike a vyjel nahoru do Letňan. Stoupání je to značný. Vzal jsem to po cestě, která pozbyla původního smyslu vybudováním Průmyslového polookruhu. Míjel jsem tak maringotky, které tam město nasázel. jako azyl pro lidi v krizi. Bylo to trochu creepy.

U Letňanské pláně mi uletěla čepice a řidiče v koloně to pobavilo.

Veru jela autobusem. Měla trochu zpoždění a tak Jsem pana Pospíšila před domem v Tupolevově první a dal jsem se s ním do řečí. Byl to divnej makléř. Takové přestárlej skejťák. Extrémní sympoš. Vzhledem trochu jako děda za mlada. Vyptával se proč se stěhujeme a kdo jsme. Fakt ho to zajímalo.

Když Veru dorazila, vzal nás nahoru, kde byl přítomen současný nájemce. Pak, který s přítelkyní koupil byt, jinak by se prý nestěhoval pryč. Pochopitelné. Byl to super byt. Předsunutá lodžie, sklad na harampádí, kuchyni absolutní paráda. Řekli jsme, že to bereme. Bylo tam všechno.

Letňany. Pro nás oba blíž. Za ok cenu. Přes člověka co vypadal v poho. V bytě, kterej měl okna. Ta hrozná nálada posledních dní odpadla.

![image](10_1.jpg)

Šli jsme se podívat ještě na sklep a potom freebike.Pana Pospíšila zajímal.

Veru šla plavat. Já si v Penny koupil pečivo a sjel zpět na Kolbenku. Chvíli jsem se ještě rýpat v Ovladači na RGB Ledku. Prošlo to a ve 4 jsem se rozloučil s Áďou a vyrazil na metro.

Z Čerňáku nám měl jet Rj v 16:30. Měli jsme jet po silovým spojem. Postupně jsme se sešli, ale autobus nepřijel. Ondra to jel řešit do kanceláře. Paní volala řidiči, ale ten to nebral. Prostě se ztratil i s autobusem. Nakonec nás rozházeli do busů jedoucích později.

![image](10_2.jpg)

V Liberci jsme měli čas. Respektive, nechali jsme si ujet vlak před nosem a šli do hospody na opačné straně kdysi zřejmě velmi honosného nádraží

Měli plno. Ale dali nám pivo a s tím jsme si sedli venku a předali Tomášovi úkoly. Pustil se do jejich plnění hned, ale vdaných párů bylo před klubem, kde měl být Na Stojáka stand up, bylo málo.

Do Frýdlantu jel malý Regio Spider. Není to nejlepší vlak. Ale dovezl nás do rodného města mé mámy, kde pivovar naneštěstí zavřel brzy. Ještě že Lidl jsme stihli. A potkali v něm Vojtu Cimla. Ten sjel s nákupem na chatu a my ostatní došli po cestě mezi potokem a řekou.

![image](10_3.jpg)

Bylo to tam moc pěkný. Velká chalupa s verandou a grilem. Na zahradě dokonce bazén. Tomáš se pustil do opékání buřtů. Jarda s Vojtou sjeli do hospody pro pivo do patek a po jejich návratu jsme začali hodovat a diskutovat a poznávat se. Těm vytrvalejším to vydrželo do čtyř ráno


### 11.10. Déšť tomu dodal grády

Ráno jsem objevil, že ležím ve stejné posteli jako Vojta. Ale bylo to tak velký letiště, že jsme mezi sebou měli místa milion. Vstal jsem první a dal si sprchu a ranní pivo.

Snídaňová diskuse se točila kolem Slides Live. Oni už to tak mají. Kdyby nás v chatě bylo několik z freebiku, vzpomínali bychom na naše firemní zážitky. Jídlo jsme si připravili každý sám. Já si namazal kousky a k tomu měl papriku a rajče.

Venku mžilo. Bylo třeba vyřešit plán. Singltrek pod smrkem od nás byl asi hodinu a půl chůze kolem řeky. 20 minut vlakem ze zastávek, na které bychom šli asi tak hodinu a nebo nás mohl Vojta na etapy převézt. C bylo správně.

Ondra obvolal půjčovny. V první byli nemeli kol dostatek. Ve druhé ano, ale byli překvapení, že v takovém počasí chceme jet. Ostatní váhali, zda to tedy má smysl, ale řekl jsem, že spíš jo. Že budeme Špinaví, ale to k bajku patří.

Na jedenáctou jsme se tedy dopravili do Lázní Libverda ve dvou skupinách. První Vojta, já, Marek a Martin. Druhá Vojta, Jarda, Ondra a Tomáš.

Pán v půjčovně byl sympoš. Otec kluka, který normálně business řídil, Jenže zrovna jel nějaký závod. Kola měl moc pěkný. Seřízený celopéra s hydraulickýma brzdama a teleskopyckými sedlovkami. Jen helmy nepůjčoval. Respektive. Měl šest helem, které lidi v obchodě Zapomněli v průběhu dob. Řekl jsem, že to zvládnu bez ní a pojedu opatrně. Byla to trochu píčovina, ale byla by fakt škoda nejet.

![image](11_1.jpg)

Jakožto člověk singltreku nejznalejší jsem s pánem vyřešil formality, z veškeré hotovosti jsme zaplatili zálohu a napodruhé zvládli zaplatit kartou. Venku se v mezičase vystřídal větší děsit a polojasno, de na startu na hats opět mžilo. Nevadilo to. Začali jsme stoupat.

Lidi to bavilo. Měl jsem radost. Taky mě to bavilo. Počasí nebylo překážkou. Spíš naopak. Z kopců a údolí stoupala mlha a příroda působila mysteriózně. Kluci se zadýchávali víc než já. Každodenní cesta přes Vinohrady asi pomáhá. Nicméně Vojta s Jardou si nezapoměli stěžovat, že jsem prý slíbil, že jízda bude jako vánek.

Na Hubertce jsme si dali pivo a polévku. U stolu s námi seděl sedm a sedmdesáti letý pán, zubicí se od ucha k uchu. Dával si pařáky slivovice. Napřed sám a potom s osmdesátiletou paní Zdenkou. Tomáš se jich šel vyptávat na rady do manželství. Pán byl ženatý padesát sedm let. Ale se Zdenkou. Možná že v tom byl ten trik?

Červená vedoucí od Hubatky už byla houpací a zábavná. A špinavější. Bláto začalo cákat na záda a na prdel. Obzvlášt, když přišel na řadu sjezd k obřímu sudu. Stoupání dál vedlo otevřenější cestou. Dalo se jet i vedle sebe a bláta přibývalo.

![image](11_2.jpg)

Nad pramenem kyselky nás opustil Vojta Ciml. V Praze hoČeledo rande s osmnáctiletou holčinou. Byl úplně zasranej od bláta a chtel se před cestou do Prahy ještě zkulturnit.

I ten pramen nás rozdělil. Mára martin jeli k němu dolů, ostatní horní cestou, ale já s Ondrou jsme se k pramenu vratili. Taky jsme si to protáhli kolem Měděnce. což bylo možná zbytečně moc daleko. Ale jelo se potokem a bylo to zajímavý. Sjezd na konci jsme napálili a ostatní téměř dohnali.

K půjčovně mezitím dorazil druhý Vojta, se kterým se Tomáš znal z gymplu a z domu v Kyjích. I přes to, Že z nás padaly kusy bláta nás ochotně převezl autem zpatky na chalupu, kde jsme se daly do očisty hadicí a poté sprchou, pračkou a sušičkou.

Ve zbytku večera Tomáš vařil hostinu z Ingrediencí dle seznamu. Dopadlo to na výbornou. Think na grilu s bramborami s česnekem a fíky s nicotou jako side dish.

![image](11_3.jpg)

Nakonec jsme se přesunuli do garáže / herny a hráli ping pong a kulečník. Únava na mě padla nekdy pred jednou a šel jsem spat trochu dřív než ostatní. Kromě Jandy. Ten už chrupkal.

### 12.10. Úkoly splněné

Jít spat těsně po půlnoci byla dobrá volba. Vzbudil jsem se v 9 a zapsal si něco málo do deníku. Když člověk místo vody pije pivo, paměť nefunguje zdaleka tak dobře.

Čekala nás snídaně a úklid. Předat jsme měli chatu v původním stavu. Do dvanácti jsme tak vysávali. myli a dávali věcí na původní místa.

Povedlo se. Paní byla spoko a my tak vyrazili zpátky do Frýdlantu. 

![image](12_1.jpg)

Do pivovaru. Moc krásnou přírodou v podzimním hávu. Albrecht údajně změnil majitele a šlo to tam z kopce. Ověřili jsme to. I když možná ne. Moje řezaný bylo skvělý, smažák vzhledem k ceně taky a kolena byl flák. Vlastně jedinej problém byly krokety, který si objednal Tomáš. A Tomáš má problémy v každý hospodě.

Z pivovaru to bylo asi půl hodiny na nádraží. Bylo načase splnit úkol: Složit píseň která ukáže, jak moc máš Terka rád a vydělat s ní alespoň korunu busteváním. Na náměstí nikdo nebyl . Na peronu to bylo lepší. Písnička to byla moc milá a vydělala to korun ještě před refrénem.

Ve vlaku dostal Tomáš radu od průvodčí, ktera byla manželstvím zhrzena! Zarecitovala mu báseň

*S úsměvem\
bez mráčku\
do manželského koncentráčku.*

Bylo to divný. Až jsem z toho tom vlaku zapomněl mikinu. Škoda, měl jsem jí rád. Spíš za to mohl třetí den pití piva místo vody. V takovým stavu člověk dělá chyby.

Třeba Ondra díky tomu našel RegioJet z centra, ne z nádraží a tak nám po návštěvě absurdní čtyřky s deními ochlasty fandícími velké pardubické, autobus ujel. Ukrajinský autobus do Prahy nás nevzal a další RJ měl málo míst.

![image](12_2.jpg)

Marek se rozhodl jet přes Jablonec. Když jsme ale o hodinu později jeli naším Rjčkem přes centrum, přistoupil k nám. A tak jsme ještě v Hloubětíně dali večeři ve Staré hospodě. Byla to fajn tečka za dobře prožitým víkendem. Fakt to všechno pěkně vyšlo.

Nás 3 Vršovické vzalo domů tágo a ostatní sedli na městskou.

Veru byla na zkoušce. Než se vrátila usnul jsem. Stejně jako mně jí krví kolovalo několik piv a pár dní odloučeni v ní probudilo chuť. Spát jsme šli pozdě.

### 13.10. Brouka do hlavy

Ráno jsme s Verunkou jeli do Vysočan společně. Bylo třeba vytisknout a podepsat rezervačnd smlouvu na byt v Letňanech. Ráno nás ale ještě stihli popadnout démoni.

Verunka v práci zmátla Jirku. Myslel si, že je to Monča. Smlouvy jsem vytiskl hned 2x, Makléř Jirka nám to potvrdil obratem a tak jsme zlehlali o osmnáct tisíc. Dle smlouvy ale neměli jít realitce, ale byl použitý na Část kauce po kodepsání nájemní smlouvy

Po kafi se Verunka vratila dam a já se pustil do debugu připojení pomocí Acceleronixem. IMSI v Kartě nesedělo s jejich systémem. APN už vůbec ne. Až mobil to rozchodil.

Odpo přišly nový VNAčka. LibreVNA mě nadchlo. A ukázalo, že Tiny nebylo zllý. Ale substrát ze Safiralu měl menší epsilon. To bylo nešťastný.

Chtel jsem do bazénu, ale nevzal jsem si zámek. Zastavil jsem se aspoň u cvičitek na Konopištské. Zavolal jsem Kotrbaté a domluvil, že se zastavil ve čtvrtek.

Doma jsme si s Verunkou povídali o budoucnosti. Měla rychlejší harmonogram než já. Dávalo to smysl. Dalo mi to brouka do hlavy.

### 14.10. Na samou hranici hlavního města

Neboli do Horních Počernic. Po práci ve které jsem opět řezal antény a dostal se do ní vlakem se třema tupýma holkama, který jezdí v 7:20 každej den. Tři úplně vylízaný osoby, jejichž rodiče jim platí soukromou střední, kterou stejně nedávají. Ale to nevadí, dokud táta platí...

Veru jsem vyzvedl na Rajské Zahradě. Dojet metrem tam, bylo lepší než jet tramvají zpátky na Vysočanskou. Poslouchal jsem cestou irské folkové písně a každý s jedním sluchátkem jsme poté tančili na peronu, dokud vlak nepřijel.

Z vlaku jsme došli skrz Ho Po až k Nováčkovic. Trochu mě překvapilo, že už tam byla Reba s Ondrou. A ještě víc, že tam byl David s Týhou. Oba páry přijely auty. Nová doba.

Páťa mě na kočáře pláštěnku, která se mu moc nezdála a tak ho Filip vystavil proměnlivému počasí. Vyrazili jsme z obce ven do polí mezi dvěma dálnicemi.

![image](14_1.jpg)

Vyprávěli jsme o hledání bytů a domů a o nadcházejícím stěhování. David vyprávěl o stěhování na šestku do mezonetového bytu, kde je v patře skryt před kočičími chlupy. Týna měla v posledním půl roce černý kašel a potom měli oba covid. Prý stěží udýchala procházku k dálnici a zpět. Nezáviděl jsem jí to. A má radost, že já byl očkovanej.

Po asi hodině venku, jsme se uchýlili k Filipovi a Anet domů. Předali jsme štrůdl, Rába taky a nováčkovic připravili občerstvení z vajíčkovky.

Zpětně si moc nepamatuju, o čem se ostatní bavili. Zabavil jsem se hraním si s Pátku. Měl knížky a autíčka a piánko a ovládal všechno najednou. Bylo to vtipný.

![image](14_2.jpg)

Večer nás Réba hodila na vlak. Přímej už byl v trapu, ale i tak to bylo v poho cesta.

Bydlet mimo nádraží mi bude chybět.

### 15.10. Krteček, veverka, jety a doktor Galén

Tentokrát jsme tolik nechvátali. Ještě v půl deváté jsem doma vyřizoval na slacku dotazy ohledně acceleronixu a na kole dojel na Kolbenku až v půl desátý.

Skoro na schůzi, kde se nový simky řešily. Taky příspěvek na očkování na žloutenku. Ostrouhal jsem. A i B protilátky už mi dávno kolovaly krví.

Radši jsem šel krájet antény na substrátu ze safiralu. Měl jsem fakt radost z novýho VNA.

Do Vietnamu jsme šli s Adélkou. Musela si potom vyzvednout na poště věci, který v pondělí nepřivezlo auto. To, který na nás sere pokaždý.

Krájení antén je na dlouho. A brainstormování nové baterie ještě na dýl. Vymýšleli jsme jí s Ludvou a Ivanem až do půl šestý a já musel jet Silvou Norticou, abych stihl deskovky u Fíkrů.

Reálně to byla večeře, povídání a kartičkovaná. Rizoto, bydlení a kauza knihobot a 4 postavy / zvířata. Jety mi zabral fakt dlouho. Doktor Galén prý opravdu existoval.

Návštěva to byla milá. Meli jsme sociální týden. Na další den jsme plánovali signal.

### 16.10. Signál bez Verunky

Tma, zima a nedostatek energie. 6 ráno. Veru bylo slabo.

Chvíli jsme vedli diskusi, zda má smysl jít do práce, ale Veru cítila že to dá, akorat se musí večer dospat.

Do práce mi přišla nová VNAčka. Malé NanovNA mě příjemné překvapilo a velké Libre VNA nadchlo. Hlavně jeho aplikace.

Na signál jsem vyrazil pěšky. V lidlu si koupil dvě pity a přecpal se během chůze po sokolovské tak, že mi začalo být trochu blivno.

Nedošel jsem ani na Palmovku, když začalo být jasny! že jdu pozdě. Vzal jsem tramvaj, pak Béčko a z metra si volal s mámou. Mela pocit, že se neozvu, jak je rok dlouhej.

V Klementinu jsem potkal Ondru, Davida s Týnou a Martin s jejím novým klukem, který vedl moc fajn psa. Ten nám všem utkvěl v paměti víc, než ten kluk, který toho moc nenapovídal.

![image](16_1.jpg)

Intalace mi přišly fajn. Kromě mappingu na Staroměstskou radnici. Ta neměla hlavu ani patu. Tam Verunka, která doma léčila nachlazení, nepřišla o nic. Vnitřní výstava nasvícených epoxidů, tunel s postupně rozsvěcují mi se zářivkami, projekce do vodotrysku nad řekou a Ludmila byly moc fajn. V té jsme se rozprchli do Třech směrů. Tramvaj, metro a next bike.

![image](16_2.jpg)

### 17.10. Lejsek, Hilebrant, Goscinny a Sempé

Do práce jsme jeli s Verunkou společné. Mě čekala v práci schůzka se zástupci z Bech akku. Vláďa byl pořád pryč a tak ta elektronika zbyla na mě. Přednější ale stejně byla mechanická stránka věci. BMS nám fungovala dobře. Do starého kola bychom měnili akorát komunikaci zpátky na ADUM.

Zabralo nám to překvapivě dlouho. Lejsek je nadšenec a prototyp baterie do FB2 se mu líbil hodně. Ono aby ne. Bylo v něm spousta práce.

Po schůzi jsem koukal do IDF. Potom jsem vzal ze skříně dlouhé kalhoty a na kole vyrazil domů.

V laptopu jsem měl stažené Mikulášovy patálie: jak to všechno začalo a když jsem ukázal Verunce, jak pěkné je to animované, večerní program byl jasný.

Animace byla opravdu nádherná. A Sempé se jí dožil, narozdíl od Gosciniho. Mikuláše tam mohlo být více, ale o tom ten film vlastně nebyl. Byl to dokument a pocta autorům. Na pet hvězdiček dobře natočená.

### 18.10. Idf a Sally's

Venku zřejmě bylo moc krásně. Vůbec jsem toho nevyužil. Konečně jsem se ponořil do programování espček. Naposledy jsem to zkoušel [tady]() a to už byl nějaký | patek.

![image](18_1.jpg)

Můj cíl byl. připojit esp k našemu backendu. Napřed na Wifi. A nakonec na Open Thread. Ale k tomu jsem měl daleko. Ale wifi byla připojena! A přes MQTT jsem dokázal ovládat barvu led diody. To nebylo vůbec zlý.

Verunka cvičila na večerní koncert v Sally's . Trochu blbý

bylo, že nevěděla co přesně, neb dokázali ztratit set list. Koncert začínal v sedm. Vern vyrazila po patře! já hodinu po ní.

Z ostatních se přihlásila jen Rebeka. Kdyby nešla, asi bych zůstal doma . Sally's moc nemusim, ale nechat ji tam samotnou by bylo blbý. V šestce Jsem ale cítil bolehlav jako prase.

Až řezaný pivo pomohlo. Asi jsem alkoholik.

Nakonec to bylo moc fajn. Povídali jsme si o pracích. Mišce, která byla na operaci kyčle a o prstenu.

Kapele chybel zpěvák a tak to táhla Veru. Zvládla to moc pěkné.

Po koncertě jsme ještě sedali dole s absolventy STARTU. ale nevydrželi dlouho, takže jsme kolem půlnoci vyrazili do zimy na tramvaj taky.

### 19.10. Ten správně hřejivý podzim

Vzbudil jsem se v 9:11. Zhrozil se jak je moc pozdě a Usnul na další hodinu a půl. Měl jsem kocovinu. Už fakt dlouho jsem neměl kocovinu.

![image](19_2.jpg)

Když jsem se vyhrabal z postele a došel do kuchyně, našel jsem Verunku válčit s pánví. Chtěla udělat placky z fazolí, ale neměly vnitřní pevnost a vznikl připálený cucflek. Výzva. Vyčistil jsem pánev, provedl seasoning a zkusil udělat lepší placku. Melo to potenciál. Ale potom se to v okamžiku zhroutilo.

Ze zbytku jsme udelali mufiny. A pak se přesunuli do sprchy, kde jsme měli pěkné.

Venku taky bylo pěkně. Oblékli jsme se, u nádraží vzali rekole a next bike a vyrazili do Hlubočep. Kolem Botiče ve kterém se zrovna jelo Rio. Ještě nikdy jsem to naživo neviděl a přišlo mi to skvělý. Poslal jsem fotky do skupiny.

![image](19_3.jpg)

Sára má nadšení nesdílela. Prý videla krysy fandit. Cimprlína. Jasně že krysy fandily. Jelo se to jednou za rok a počasí vyšlo!

Koukli jsme jak lodě vyjíždí na Výtoni do Vltavy a pokračovali přes Baranďák. Na Hlubočepskou stanicí bikesharingu jsme dojeli po 57 minutách jízdy. Zaplaceno Multisportkou!

Veru mi vyčetla, že jsem jí neřekl, že si má vzít legíny. Její dámské partie v džínách na rekole utrpěly odření. Ale naštěstí jen mírné a tak mohla pokračovat v pěší části výletu Prokopským údolím.

![image](19_1.jpg)

Bylo to moc fajn. Našli jsme lom, nenašli tunel a došli až do Butovic. Moc hezkým podzimem. V Albertu jsme koupily housky se sýrem, tempeh v akci a jogurt a mléko na množení v sušičce.

![image](19_4.jpg)

Metrem jsme přejeli do Radlic. Do bazénu, ve kterém jsem ještě nikdy neplaval. Byla to třetí část výletu.Nakonec dokonce se slevou, neb prý zrovna dokončili rekonstrukci.

Bazén měl extrémně finský vibe a novou finskou saunu. Škoda, že genderově rozdělenou. Sprchy tam vyly. Nejde to popsat líp. Znělo to jako smečka vlků. Pět a dvacítka obklopená sklem a za okny podzimní krajina. Byl jsem nadšenej.

Cestou metrem domů jsem vyjmenovával stanice. K večeři jsme měli zedníci a pustili si Casa de Papel. Únava přišla brzy. Byl to aktivní den!

### 20.10. Dundáčková není Hrmo

Verunka nemusela vstávat. Já neměl budík a tak mě probudil až telefonát od DJe. Brali si zámek do Maďarska, ale nebyl nabity! Poradil jsem mu co dělat a šel si oholit hlavu. Nový týden, nový sestřih.

Zvolil jsem vlak. A kafe z automatu. Bylo slunečno a já měl dobrou náladu.

Vláďa se vrátil z lodě. Kapitánovat prý bylo fajn. Povídal o tom Vic ve Vietnamce nad obědem. Jinak jsme řešili baterii a v půl třetí nám začal call s kusem a paní z další firmy přes L2, TQM, PCI a dalších zkratek, které bylo třeba demystifikovat.

V šest měla přijít paní Kotrbatá. Tentokrát to neodřekla. Paní Dundáčková se rozhodla přijít s ní o půl hodiny dřív. Vyrazil jsem za Verunkou, která vycídila byt a připravila občerstvení.

Vlastně to byla milá návštěva. Kdyby nás teda nevyhazovali. Domluvili jsme se na odprodeji myčky a dalších drobnostech. Veru byla celou návštěvu fantastická.

Večer jsme dokoukali první loupež La casa de papel. Naštěstí to nemělo cliffhanger na třetí sérii.

### 21.10. Karma nefunguje

Dj nějak nedokázal zámek v Maďarsku zapnout. Ráno jsem doma zjišťoval, čím to je, že se neozývá v internetu ani na Sms. Ukázalo se, že mu vypadl simkarta. Naneštěstí to objevil až někde za Brnem. Test k prdu. Ale GPS i GSM na D1 celou dobu dobry? Měl jsem radost aspoň z toho.

![image](21_1.jpg)

Co mě nepotěšilo, byl pan Pospíšil. Zavolal mi, že současný nájemník má nějaké zdržení s bankou a nestihne se vystěhovat do víkendu, kdy my plánovali stěhování. Víc nevěděl.

S Ivanem jsme koukali na baterie. Pustil jsem se do výzkumu článků. 4 Ah 18650 existují, ale jsou vykoupené velkým množstvím neduhů.

Po práci jsem šel plavat. S trochou mentálního přemáhání jsem uplaval kilometr a dal 15 minut sauny. Ve sprše jsem nějakému pánovi zachránil plavky před ztrátou a venku se mi vesmír odměnil šlápnutím do lejna. Byl jsem z toho nešťastnej.

Veru měla lepší den. Nakupovala v sekáči šaty. Moc jí všechny slušely. Ukazovala se mi večer, když jsem dojídal zbytek tvrdého chlebu.

![image](22_1.jpg)

### 22.10. Ludvíkova sokyně

Bylo hnusně. Jel jsem s Verunkou. Koukal jsem ve vlaku do zpráv a ukázalo se, že Ludvík konečně narazil na někoho, kdo byl rychlejší a dělal víc věcí než on. Christelle byla magor. Ale v dobrým slova smyslu.

Postavil jsem HLA S EU modemem, šli jsme do Věže s Adélkou a potom jsem hledal, jak 2g pulz vypne NFC. Nenašel jsem to.

Během cesty totálně zasekanou Prahou jsem se zastavil v Lidlu a nakoupil noky a zelí na jídlo s tempehem. Doma sice byla rýžová náplň do tortil, ale Veru souhlasila s tím, že tempeh je dobrá volba. Akorát byla u sestřenky na smíchově. Zkracovali tam na stroji šaty.

Jídlo se mi mrtě povedlo. Myslím, že za to mohlo připálení a půlka piva, kterou jsem do něj nalil. Verunka byla nadšená. Navíc jsem ho udělal ze dvou pytlů noků, takže bylo asi pět porcí a spousta zbyla do práce na další den.

### 23.10. Nalezený dítě

Veru se probudila s balením v krku. Rozhodla se zavolat do práce a jít k doktorce. Já si zabalil noky a vyjel na kole ven. Bylo mživo, ale na obloze se díky tomu vykouzlila dvojitá duha. „All the way.""

Safiral si uvědomil, že nemají tester. Otestoval jsem ho, zabalil a připravil na cestu UPSkou. Ríša jel do Bech Akku. Měl s sebou zámek a měl ho dovézt do Německa. Volal mi z první vesnice za rozvedonem a všechno klaplo. Acceleronix se připojil do Vodafone. d a dostal data téměř okamžitě.

Christelle nám nacenila její služby. Ludvík udělat tabulku a vycházelo to asi líp než s Arturem, ale pořád to byly vyšší miliony korun.

Venku pršelo. Hrabal jsem se v NFCM a nechtelo se mi ven. Taky jsem mohl napracovat čas na pátek. Ale taky bylo třeba nakoupit na nadcházející dekolaudací. Nakonec jsem jel v 19:17. Jenže...

U kolárny jsem našel dítě. Sedělo tam na křesle a prý čekalo na mámu. Máma prý šla koupit chlebík. To bylo trochu divný. Nikdy jsem je neviděl rozdělený. Šli jsme na zahradu, pak jsme potkali sousedy zdola a s nimi šli hledat rodiče nahoru.

Na zvonek, ani klepání nereagovali. Kluk měl boty naopak. Série telefonátů ukázala , že paní opravdu šla na nákup, ale kluk měl být doma, nicméně si dokázal odemknout a odejít i když táta byl doma. „Vzadu" prý neslyšel zvonek.

Paní jsem potkal venku a všechno dobře dopadlo. Teda až na hádku, kterou jsme zaslechli s Verunkou o půl hodinu později.

Lidl ale stihl zavřít. Vzal jsem krosnu a dojel na kole do Tesca. Byl to trochu debilní nápad. 4 šestipíva, zelenina , pečivo a další se do krosny moc nevešly, a tak jsem jel s plnýma rukama ověšený vším možným.

Ale zvládl jsem to!

### 24.10. Dekolaudace

Pátek. Den na který jsme svolali Dekolaudační party. Vstal Jsem v šest, probral se ledovou sprchou a dojel do práce vlakem.

Moc jsem s debugem NFC / 2g nepohl. Ale rušení callbacku byl dobrý krok. V gdb jsem alespoň tušil, v jakém stavu se zámek nachází.

Vlakem jsem se i vrátil. Verunka doma připravila kotel hlívové polévky, ale když jsem jí šel do kuchyně obejmout, byla nějaká nešťastná. Všichni lidé, které pozvala jí to odřekli. Nemoci, nemoci a brácha, který v Ostravě řešil veterinární situaci s kočkou, které nakonec nic nebylo. Bylo mi to líto.

Ale nebyl čas plakat. Bylo třeba namazat řepovou pomazánku a po chvilce doběhnout dolů pro Nováčkovic a Rébu s Ondrou. První přivezli Páťu a koláč a druzí hromadu krabic. David s Týnou se omluvili a Fikrovi měli přijít později kvůli NIPSu.

![image](24_1.jpg)

Polévka lidem chutnala moc, jednohubky taky. S pomazánkou i ty pečené. Povídali jsme si o stěhování, o plánování svatby a o životě s Páťou. Nováčkovic pořád měli plné ruce práce, ale už nevypadali jenom unaveně. Po sedmé příchozí Fikrovi zase posunuli diskusi ke stavbě a ke studii na zemědělce. A ke knihobotu, což už jsme si odbyli pár dní zpátky, takže jsem se věnoval přípravě dobrot a s Pátou hrál na piáno.

Nováčkovic odjeli dřív, zbytek seděl asi do půl jedenácté.

### 25.10. Bez padesáti osmdesát

Další líná sobota. Skoro stejně jako sedm dní nazpátek jsme většinu dne byli doma. Veru se léčila a já lenivěl. Chtěl jsem rozchodit MQTT Broker na Raspi, ale našel jsem na SD kartě fotky a chytil nostalgickou a pak přešel na YouTube.

Odpo jsme si dali tortilly plněné rýží s mexickou směsí. Když jsme pak šli do Grébovky na vzduch, objevili jsme, že přesně rok zpatky , jsme je měli spolu poprvé.

Na lavičce pod opadávajícími stromy jsem psal, Veru luštila křížovku a pili jsme čaj. Veru do toho občas zakašlala. Bylo nám tak osmdesát

Přicházející déšť nás donutil se zvednout a vrátit se domů. Tam jsme si pustili další řadu La Casa de Popel. A potom film Inside man. Verunka byla překvapená, že o něm nikdy neslyšela. Byla to v mnohém předloha pro La Casa de Papel.


### 26.10. O hodinu víc

Neděle byla snad ještě línější než sobota. Nicméně stěhování oficiálně započalo. Uklidil jsem do krabice monitor. Veru pár knih. A pak jsme lenošili, koukali na Brexit a Sbormistra a váleli se na gauči. To všechno v den, kdy jsme získali hodinu spánku navíc a přišli o hodinu světla na půl roku dopředu.

![image](26_1.jpg)


### 27.10. Imunita

Obranyschopnost. Věc, kterou je třeba si hýčkat a rozvíjet. Není bezmezná a většinu víkendu ve mně fungovala, ale v neděli večer to prasklo. Ráno jsem měl v krku škrabavo a síly sotva půl.

Ale hecl jsem to a po konzumaci vitamínů, teplé sprše a chlebu s pomazánkou vyrazil na vlak. V něm mi přišlo, že jsem pořád jeden z těch zdravějších.

Chtěl jsem do zámku, který měl u sebe DJ v písku nahrát opravu hodin. Jenže loader nějak stagnoval. Hledáním toho, proč tomu tak je, jsem strávil většinu dne.

Překladač byl na víně. Přeložil nahrávání na flashku po dvou slovech v opačném pořadí, než Vláďovo ga.Pomohlo až disassembly.

Domů měl přijít dělník změřit futra. Nevolal mě ani paní Dundáčkové. Zato ta volala mě, že paní Kotrbatá si zlomila stehenní kost.

Chtěl jsem Verunku potěšit. Koupil jsem jí podzimní kytici. Ona zase chtěla překvapit mě a usmažila bramboráky.

Rozebrali jsme společně stůl a pak si pustili Sbormistra. Oba jsme čekali víc.

Na mě šla slabota. Imunita potřebovala podpořit dlouhým spánkem. Obzvlášť, když mě čekal let do Finska.

### 28.10. Den České státnosti finové neslaví

Letět pracovně ve svátek není tak zlý. Člověk dostane zaplaceno 2x a dietu k tomu. Venku bylo hnusné. Jak v Praze, tak ve Finsku. Ideální příležitost k tomu nechat si zaplatit navíc, za něco ne úplně zábavného.

Verunka nám udělala k snídani bagely s mozzarellou. Na letisko jsem nechvátal. Odlet byl dvacet minut před polednem. Snažil jsem se sbalit nějak efektivně, ale s Horshoe Lockem, dvěma CBN, nabíječkami, debuggerem, laptopem, Řehořem a dalšími pracovními nesmysly zbylo místo jen na ponožky a trenky. A vlastně na plavky a ručník. Přemýšlel jsem o návštěvě bazénu a sauny. Bylo to Finsko konec konců.

19 → A → 59. Trocha Duoinga a rostoucí bolehlav. Na letišti žvýkačky a bageta z Billy a potom poprvé sekuritka s novým rentgenem, který nepotřebuje vyndavat věci. Stejně mě vybrali. Nedivil jsem se, vzhledem k množství elektroniky v batohu.

Na gejtu a v letadle jsem dopsal docela značnou část deníku. Spousta dní chybelo, ale pohnul jsem s tím. Být na chvili odříznutý od internetu je prospěšný.

V Helsinkách pršelo. Ale cestou vlakem se mraky trhaly. Finské ticho mě obklopilo. Mám tu zemi moc rád. Opak Španělska, který má ráda Veru. Ale já vlastně taky. Mám rád od obojeho trochu.

V Lahti jsem se ubytoval a vyrazil se zámkem ne zádech ven. Potkal jsem jedno odemčené kolo. Proč tomu tak bylo, bylo záhadou, kterou logy neodhalily. Tady Jsem potkal Eliase a jednoho z těch novějších. Měnili baterie.

V Primě jsem koupil něco k večeři a dojel na kole do hotelu. Bylo pozdě, tma a já byl grogy. Něco mále jsem dopsal, ohřál se ve sprše, napsal lidem, že stěhování se posouvá a šel spát.

### 29.10. Chudák Ilari

Moc se mi vstávat nechtělo. Ale dokopal jsem se do sprchy a ledová je ve Finsku opravdu ledová. Hotelová snídaně měla milion sladkých možností, ale i něco zdravýho se dalo najít. Pořádně jsem se nadlábl a vyrazil na keskus matka pro kolo 505 bylo odemčený. Po chvilce diagnostiky jsem dospěl k názoru, že je to blbé nainstalovaným server. Jinak to bylo fajn leelo a tak jsem na něm dojel do skladu.

První co jsem zkontroloval byla nabíjecí bouda. Bylo to špatný. Klika byla v háji, klíč v zámku a nikde nikdo. Dva boxy jely , jeden byl úplně v háji. Smrad zlej, Černota všude. Ve skladu byl bordel. Nářadí všude, rozbitý kola taky.

Po chvíli se objevil Mishka. Dal si kafe, informoval mě o tom, že vandalismus vzrostl a pak sedl do auta a odjel.

Po chvíli přišel Ilari. Povídali jsme si o tom, proč tam jsem a jak jim to jde. Bylo toho na něj opravdu hodně. Poprvé v životě mi ho bylo líto. Bylo to opravdu zvláštní. Pár let zpátky to byl rozmazlenej spratek a teď měl zodpovědnost a i když to bylo na hovno, seděl uprostřed haly a zaplétal metou do kola, protože vandalové vystříhaly zadní dráty.

Pustil jsem se do dokumentování, čistění, přenastavování, generování nových obrazů na karty a nakonec jel koupit klávesnici do Karismy. Rozchodil jsem připojení nabíječek. Pár kol s Eliasem a naučil ho používat tester serv a motorů, aby montoval zamykací mechanismy správně.

Byl jsem tam s nimi do šesti. Vlastně jsem odcházelposledni! Otočil jsem se v Lidlu pro Sky a pečivo a na hotelu si dal dlouhou sprchu.

Zbytek večera jsme řešili věci na slacku a čuměl jsem do YouTube. Neprospívalo mi to. Měl bych ho nějak zablokovat. Pár hodin pryč a nic mi to do života nedalo. Měl jsem cvičit a meditovat. Nebo jít do sauny.

Verunka doma našla barvy na kůži a posílala mi fotky jejích nápadů na halloweenské kostýmy.

<!--

###

###

[>> Listopad](2025_november.md)

-->
