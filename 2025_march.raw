[<< Únor](2025_february.md)

## [Březen](2025.md) <!-- omit in toc -->

- [1.3. Spát a jíst](#13-spát-a-jíst)
- [2.3. Psát, psát a psát](#23-psát-psát-a-psát)
- [3.3. Sportu opět vstříc](#33-sportu-opět-vstříc)
- [4.3. Naštěstí jen mírné zranění](#43-naštěstí-jen-mírné-zranění)
- [5.3. Už dva roky](#53-už-dva-roky)
- [6.3. Půlrok](#63-půlrok)
- [7.3. Místo antén antény](#73-místo-antén-antény)
- [8.3. Vraždit kupce](#83-vraždit-kupce)
- [9.3. Sexem znavený](#93-sexem-znavený)
- [10.3. Další antény](#103-další-antény)
- [11.3. Ráno deprese, večer radost](#113-ráno-deprese-večer-radost)
- [12.3. Podrobit si ženu, dvakrát](#123-podrobit-si-ženu-dvakrát)
- [13.3. Úspěšná transakce](#133-úspěšná-transakce)
- [14.3. Rande napůl](#143-rande-napůl)
- [15.3. Týden Mozku](#153-týden-mozku)
- [16.3.](#163)
- [17.3. Budoucnost je nerezová](#173-budoucnost-je-nerezová)
- [18.3.](#183)
- [19.3.](#193)
- [20.3.](#203)
- [21.3. Deseti tisíce displejů](#213-deseti-tisíce-displejů)
- [22.3. S+J=VSL](#223-sjvsl)
- [23.3. Jak to bůh chtěl](#233-jak-to-bůh-chtěl)

### 1.3. Spát a jíst

Snad první víkend v roce na který jsem nemel naplánované vůbec nic . Kromě dopsání deníku. Ten trpěl. V posteli jsme byli snad do jedenácti. Verunka potom jela na seminář na ipad a já se otočil v Tescu. Chtel jsem delat guláš. A tempeh s bramborovým knedlíkem a zelím na pánvi. To druhý jsem udělal k obědu.\
Verunka se v tom rýpala, ale prý jí to chutnalo, akorát byla myšlenkami jinde. Nějaká paní jí nabídla práci na bilinivním gymnáziu.

![image](1_1.jpg)

Po obědě na mě přišla únava. Lehl jsem si, Verunka mi zatáhla závěsy a já usnul asi na 4 hodiny .

![image](1_2.jpg)

Večer jsem uvařil guláš. Byl tekutější než jsem chtěl . trochu bez chuti. Ale vlastně mi chutnal. Povečeřeli jsme, pustili si 2 díly Přátel a šli spát.

### 2.3. Psát, psát a psát

46 dní mi chybělo dopsat. Včetně takových bomb jako byl silvestr, celá itálie, dva dny na běžkách a pak spousta dalších. Vyhradil jsem si na to víkend a první polovina prospal. Nebylo to možný. Ale kus toho dluhu ukousnout šlo\
Ráno jsme začali jógou. Po ranních postelových aktivitách tedy. A pak jsem psal. A ohřál guláš. A pak zas psal. A pak udělal mrkvovou pomazánku. A pak psal.\
Veru naproti mě u stolu dělala přípravy. Plánovala na den sv. Patrika Irský den. Jeden z plánů bylo promítat film. Kneecap. Večer jsme se na něj podívali. Bylo to jazykově náročný. Gaelština je divná. Herci nebyli herci, nýbrž skuteční členové Kneecap. Bylo to zvláštně dobrý.

### 3.3. Sportu opět vstříc

Víkend utekl ohyzdně rychle. Ráno jsem umyl nádobí, naplnil pračku, vyčistil vysavač, udělal kafe, připravil byt pro Arnošta.\
Ujel mi vlak a kafe jsem zapomněl doma.\
Tvar OOK ve čtvrtém patře neprošel. AWS nešlo použít. Problém byl v příliš vysokém Q. Musel jsem tlumit. Čtvrt ohm na anténu a všechny testy znova.\
Moje nová multisportka mě pustila na hodinu do STEPu. Sauna a plavání mi chybělo. Snažil jsem se pri plavání předcházet bolení zad, ale při obrátkách jsem to cítil. Taky jsem cítil, že kilometr nedám. Ale co. Lepší tři čtvrtě než nic. Nekonečněkrát vlastně.

### 4.3. Naštěstí jen mírné zranění

Moje závislost na kofeinu začínala být problematická. Vstával jsem s bolehlavem, který dalo až první kafe jakž takž dohromady. Ještě při jízdě na kole jsem se cítil trochu praštěnej.\
Testy 11x prošly. Testy 12x kromě jednoho, který vzdoroval taky. Rozhodl jsem si pustit přednášky od NXP. Pět hodin zábavy s Německým inženýrem, který dělal v ISU a potom přešel do nexperie.\
Nic moc nového jsem se nedozvěděl. Ale nabyl jsem dojmu, že postupuju dobře. Míň než víc smyček bylo fajn. Velikost byla zvolená dobře. Ferit jsem spíš nepotřeboval. A pokud jsem měl výkon a tvar pulzu zmáknutej. Měl bych být schopnej příjem dotáhnout nastavováním rádia.\
Badminton byl tentokrát ostřejší. Marta si vyvrtla kotník. Vlastně až při poslední hře dva body před koncem a naštěstí jen trochu, ale cítil jsem se trochu blbé. Dával jsem ji docela zabrat. Ale vyhecovalo jí to. V jedný hře mě rozbila a donutila běhat fakt hodně.

### 5.3. Už dva roky

O středách Verunka ráno nechvátá. Vstává se mnou ne-li později. Tentokrát se ráno pustila do lívanců. Na nerezu. A šlo jí to. Nepřipalovaly se vůbec. Byl jsem na ni pyšný. Taky byly strašně moc dobry! Trochu mě pobavila s chroupáním řapíkatého celeru před konzumací marmelád, čokolády a smetany na lívancích, neb já bych si takhle snídani kazit nechtěl. Navíc.. „Cake, then hike." A hike a bike to je podobný.

![image](5_1.jpg)

Jirka tentokrát nepřijel. Dělali mu doma podlahové topení. Jeho půdní vestavba, kde vytvořil tři byty, z něj dělala pana domácího. To, že já zdědím úplný hovno, mě trochu rozesmutnilo. Ale, pořád jsem mohl zdědit dluhy. Byl jsem na tom dobře.\
Antény mě trochu štvaly. Ale koho kdy v práci něco neštve. Trochu mě zarazilo, že s EMVCo jsem začal už před dvěma roky. Tenkrát spíš pro zábavu. Trida NFCM se od tý doby hodně změnila.\
Večer jsem si opět dal bazén. Domu jsem přijel po osmý a Verunka tam nebyla. Nezvedala mi telefon a já začal mít strach, co s ní je. Nakonec mi zavolala, že byla u kadeřnice. Nějak mě nenapadlo, Že by u kadeřníka mohl někdo být po osmé.Trvalá ale trvala přes 4 hodiny. A Veru z ní byla nešťastná. Mně se to líbilo. Sobě si ale připadala jako když se ráno neučeše.\
Jenže mě se ráno líbí nejvíc. Byl jsem si jistej, že za pár dní si na to zvykne. Jen se to úplně nepotkalo s očekáváním.

### 6.3. Půlrok

Ráno jsme oba vstávali v šest. Ohřál jsem lívance, připravil marmelády a společně jsme nastartovali den. Verunka odjela vlakem v 7:20 a já jsem ještě chvíli sbíral sílu na cestu Prahou na kole.\
Závislost na kofeinu mě limitovala míň než pár dní zpátky, ale pořád jsem to cítil. Cesta chladnou, ale slunečnou Prahou mě probudila líp než kafe.\
V práci jsem měl plán. Napsat si dynamický gain lépe než jen rozhodovací tabulkou. Trochu to počítat. Znal jsem RSS, v decibelech, mohl jsem nastavovat attenuator, takydB. Nezávisle v kvadraturní a v soufázové větví.\
Chvíli mi trvalo napsat to tak aby se mi to libilo. Docela dlouho jsem si hrál s různými úrovněmi, ale po poledni to vypadalo dobře.\
Testy byly nekonečný. 3 měření v každým bodě. 5 bodů na patro. 5 pater. 2 modulace. 2 hloubky modulace. 2 směry modulace. 3 karty\
300 přesunů, když všechno projde hladce. Na palici. Zdálo se ale, že to půjde. Jen jedna pozice v jednom testu vzdorovala. Na druhou dobrou ale prošla. Co bylo blbě jsem nevěděl a štvalo mě to.\
Měl jsem mít radost. Jenže stejně mě to čekalo celý znova. Bylo třeba posunout baterie. A místo tištěného hliníku mít vstřik.\
Když Tomáš napsal, že je nemocný, neodhlásil jsem se z ČSFD projekce. Bylo to v Edison Film Hubu. Nikdy jsem tam nebyl. Verunce jsem trochu rozbil plány. Chtěla nám udělat večeři. Mě ale čekal Spermagedon. Severský animák. Tak debilní, ale tak vtipný, že ho budu doporučovat, kudy chodím. A Edison taky.

![image](6_1.jpg)

Večerní cesta po magistrále a předjížděčka s tramvají za doprovodu Broken Boy od Cage The Elephant byla výborná.\
A vlastně nebylo tak pozdě. Veru ještě připravovala plakát na den sv. Patrika. Seklo ji to . S novým, vlasama a proužkovanou halenkou. Byli jsme spolu půl roku. Na den přesně. Uteklo to jak voda.\
Byl to dobrej půlrok.

### 7.3. Místo antén antény

Od opravy přehazovačky jsem každé ráno i večer jezdil na Franzovi. Tohle ráno nebylo výjimkou. Verunka odjela do Ostravy někdy v nelidských 5 ráno. Já si dával na čas. Kolo člověku neujede.\
Protože analogové testy mi prošly, byl čas na gsm. Tři desky, několik přizpůsobení. Nic nevypadalo úplně optimisticky.\
V jídelně měli lívance s borůvkami. Snídal jsem je poslední dva dny a nějak jsem je nepotřeboval i k obědu. Šebestián měl smažák a borůvkové knedlíky. Debilní kartel. Nakonec jsem v jidelne zvolil fritátu ze stredy v teplém pultu. Byla zapečená se sýrem a společně s lilkem a rajčaty me vyšla o korunu levneji,než to sladký.\
Na cestě zpátky jsem šel plavat. Fyzicky uplavat kilometr i víc jsem asi neměl problém. Ale ta monotónnost mě štvala. Snažil jsem se vypnout hlavu. Ale moc to nešlo. Možná potřebuju sluchátka pod vodu.\
Jenže ty nemaji scrobbler. Ani Spotify. A dobrý stojí randál. Radši jsem to zabalil po osmi set metrech a jel domů koukat na Invincibla.\
A na Severance.\
V noci se Olivie hádala s přítelem. Fakt hodne. Sebral jsem se a dospat zbytek noci v obýváku.

### 8.3. Vraždit kupce

Čekala mě cesta do Ostravy. Před odjezdem vlaku jsem uklízel, vynesl odpad, koupil kalu pro Verunky mamku a posnídal zlevněné gumové tyčky s Olivami.\
Bylo MDŽ. Popřál jsem několika ženám ve svém kontakt listu, doběhl na vlak, přestoupil na RegioJet a ve vlaku sepsal posledních pár dní.\

![image](8_1.jpg)

Ondráčkovi mě nabrali na nádraží. Tentokrát zelenou fabií. Vyrazili jsme společně do Ikey na oběd. Lukáš se do auta nevedl a jel na kole. S Verunkou jsme měli napůl noc dobrý salát ze zelí a okurky a každý jsme měli bezmasé koule s brusinkami. Markét si dala jen hranolky s kečupem. Moc tý holce nerozumím. Je dost uzavřená do tebe, všechno moc řeší, ale zároveň vůbec.\
Překvapilo mě, že Jana byla v ikee úplně v pohodě. Všude kolem bylo lidí milion. Verunka mi potom řekla, že si nejspíš dala Xanax.\
V ikee jsme ještě nakupovali. Lukáš potřeboval půl litry a sítko na čaj. A zmrzlinu. A zákusky. Jana měla narozeniny a to chtělo něco sladkýho. Skořicový šneky Hynek koupil se slevou a dělali jsme si srandu z toho, že já si dám ty dva gratis.\
Zpátky doma byla snad víc koček, než jsem si pamatoval. A Tedy (dle Verunky Falco). Sice to dle mě nebyl pes, ale byl rozkošnej. Po chvilce přišla Zdenka. Předali jsme dary a přání. Kytky, kytky a semínka kytek.\
Po zákuscích jsme hráli aktivity. Prohráli jsme . Ale jen o bod. Vyhrál tým Lukáš / Markét / Zdeňka. A v posledním kole nás trumfl Hynek s Janou. Bylo to zábavný a milý. Citadela už nás hrálo mi. Zdenka se vrátila za churavějícím Jirkou a Miki nebyla fanda.\
Vraždil jsem kupce. A občas krále. Většinou tedy Hynka. Verunka vyhrávala stejně jako v Port Royale. Taktizováním jsem ovšem uhrál druhé místo.\
A únava! Závěrečné počítání proběhlo někdy kolem jedenácté a do postele jsme byli zralí všichni. Zuby a pak s Veru společně do malé devadesátky

### 9.3. Sexem znavený

Ráno jsme měli pubertální únos. Ale potichu. Stěny byly papírový. Vlak nám jel před jedenáctou. Humus na rohlíku k snídani a k čaji skořicové šneky.\
Překvapivě jsme stihl Lukáše. Šel cvičit s balonem. Byl pružnej jak proutek. Víc jógy řekl jsem si. Zkusil jsem se otočit do mostu opřený o balon. Šlo to. A bolelo to. Ta nedobrá postel mi moc nepomohla. Víc jógy.\
Hynek nás hodil na vlak. Povídal o tom, že dokud bude babička aspoň trochu schopná bydlet v bytě,neměla by být v důchoďáku, kde co týden někdo umře. Každý den jí v bytě někdo navštěvoval a telefonovala s rodinou x-krát denně.\
Ve vlaku jsem jestě trochu psal. Vern si pročítala své zápisky z vysoké. Pomáhaly jí vymyslet struktura učiva pro čtvrťáky .\
Na jídlo jsme zašli v Karlíně do Vietnamky. Pad Thai a červené kari s tofu. Moc dobrý to bylo. Městská nás hodila dam a já už toho moc víc nezvládl. (Kromě dvojitý dávky dospěláckých aktivit🙂)\
Veru večer jela na zkoušku a dozvěděla se , že druhá Veru v kapela končí, protože se stěhuje pryč. Bude tak jediná v holka v kapele.

### 10.3. Další antény

Večer jsem se intenzivně protahovat pomocí mostů a ráno to stále cítil. Vic jógy znal plán. Provedl jsem ho. Půlhodinová jóga s Adrianne, pak dva chleby s tofu a cesta dolů, pro kolo.\
Bylo chladněji. Internet říkal, že bude pršet, ale nevypadalo to tak. Na ohradě jsem zatočil místo na Krejcárek do lesa a jel po cyklotrase, pak singletracken a pak po louce. Bylo to zábavný. Ale nic jsem neušetřil.\
Vláďa chtěl zjistit, zda přizpůsobovat gps anténu. VNAčkem a čtením datsheetů jsem došel k tomu, že tu co máme rozhodně ne. Byla vyrobená pro Glonass, takže její selektivita stála za pytel. Vybral jsem jinou. Větší, Větší je lepší ne?\
Kartel nasadil do všech restaurací Tilapii. Vybrali jsme Šebestiána. Ryba v tempuře a vídeňský salát. Docela dobrý to bylo. Ale moc jsem povoloval. Zpátky k rostlinné straně se to chtělo vrátit.\
Až do šesti jsem upravoval error handling v nfc protokolu. Někam jsem se dostával. Pak jsem v bazénu uplaval kilometr a přijeldomů za Verunkou. Dostala možnost jet se studenty do Rumunska. V termínu, kdy jsme naplánovali Adršpach. Během vaření noků se špenátem jsem byl trochu nasranej. Ale vymysleli jsme, že půjdeme polovina spala. A jiný víkend Šumavu. A v létě Alta Via 1.

### 11.3. Ráno deprese, večer radost

Na konci roku jsem se zrejně nepoučil. To že trhy šly do háje mi uzavřelo v noci dva pohyby a asi 200 tisk proletělo komínem. Byl jsem smutnej. Kdybych ten účet nikdy neotevřel , Mel bych o osm set tisíc víc. To jsem posral. Nejde to říct jinak. Kolosálně jsem to posral. Měl jsem je poslat na spořák. Nebo nechat v tom ETF, který bylo zrovna taky v háji, ale zase se spraví. Za měsíc, nebo za 4 roky. Day trading je to samý, co bedny. Kolosální průser. Nikdy tam už nepošlu ani korunu.\
Era mela narozeniny. Popřál jsem ji ráno. Dalpusa Verance, která utíkala do práce a dal se do jógy. Potřeboval jsem ze sebe sklepat ten pocit, že jsem úplnej debil a spláchl jsem roční výdělek do kanálu.\
Úterý. Ponořil jsem se do digitálních testů. Hodně. Řešil jsem Error Handling a EMD Suppression. Docela mi to šlo.\
V půl osmé byl beďar. Řekl jsem si, že počkám v práci a pojedu vlakem. To jsem udělal, ale Beroun a Benešov není to samý město. V 19:01 jsem ve vlaku zaslechl „Praha Smíchov". Cože co?\
Čekala mě jízda na kole na zahraďák za míň než půl hodinu. Byl to závod. A vyhrál jsem! A cítil plameny na plicích\
Hráli jsme 5 her. Vyhrál jsem sice všechny, ale Marta mi dala opravdu zabrat. Opravdu to vypadalo jako když hrajeme badminton. Na konci jsme oba byli vyřízený a zpocený. Bylo to supr.

### 12.3. Podrobit si ženu, dvakrát

Ráno jsem chtěl jít běhat. Respektive. Večer jsem měl ambice jít ráno běhat. Ale ráno není večer. Je sice moudřejší, ale línější. Nicméně zvládl jsem to. Dva intenzivní výběhy do kopce v Grébovce.

![image](12_1.jpg)

Ledová sprcha, to km do práce na kole, language transfer v uších. Čím víc jsem LT poslouchal, tím víc jsem byl nespokojenej s Duolingem\
Zbývaly mi 3 digitální testy ze 112. Vyjímka v pollingu a výjimka v S(WTX). Zvládl jsem to před obědem a po půl hoďce ve Vietnamu jsem pustil testy znova na čisto. Něco blblo v testu EMD handlingu. Čichal jsem zradu v TEST PICC. Zkusil jsem KEOLABS Poller. Lepší. Ale nemám rád, když jsou věci na hraně.\
Odpo začalo pršet. Kolo jsem nechal v práci a vyrazil Béčkem na Anděl. Dali jsme si s Tomem projekční reparát. ČSFD promítalo Viléma Tella. Moc jsme nepokecali, ale Tom vypadat vesele a taťkování ho bavilo. Film byl dobovej a protože jsem od něj nic nečekal, potěšil mě. Veru by se líbil. Měl kostýmí jako lidi na Lipnici.\
U kina jsem po projekci zahlídl v průchodu tramvaj. Shora jezdí jen sedmička, takže jsem popoběhl a nemusel venku mrznout v kraťasech.\
Když jsme večer jedli housky namazané pomazánkou, Veru si mi lehla na klín a já jí drobil na hlavu. Vtipný bylo, že se to stalo i ráno.

### 13.3. Úspěšná transakce

Když ráno potkám na nádraží freebike a DJe, obvykle má pak vlak zpoždění. Dnes tomu nebylo jinak. Prý záhada na vlaku. Navíc přijel takový Franklnstein, složený asi ze tří druhů vlaků. Ve Vysočanech jsem potom vzal next bike a DJe předjel. Sněžilo. Prý Jaro!

![image](13_1.jpg)

Testy prošly. Pravděpodobně jsem mohl dělat něco důležitějšího, ale tři měsíce jsem horseshoe lock připravoval na to, aby zvládl příkazy ze SAMU poslat PICC. Jenže SAM nekomunikoval s MCU. Na FBC to dokázal. Řekl jsem si , že to rozchodím.\
U šebestiána jsme si dali s Vláďou žampiony s bramborem.S plným břichem jsem pak objevil, že nastavuji hodiny pro smartcard špatné . A paritu. Nakonec jsem to nějak rozchodit.\
Mávnout nad zámkem applepayem a slyšet, že transakce prošla bylo trochu creepy. Ale děsné zadostiučinující. Měl jsem z toho takovou radost, že má skoro ani netrápilo , že buy stop mi zavřel skoro všechny pozice. Peníze a Capital Markets byly v tahu. Pomalu jsem to akceptoval. Mladická nerozvážnost. Šel jsem aspoň plavat a zkusil u toho vypnout hlavu.

### 14.3. Rande napůl

Do práce jsme jeli netradičně spolu. Verunka totiž jela připravovat den sv. Patrika, i když v pátek v práci nebývá. Já jel s kolem. To nakonec zůstalo v práci. Měli jsme naplánovaný rande.\
Přes den jsem rozcházel displej a připravoval, jaké součástky koupit. To jsem se rozhodl udelat pořádná. V ERP přes subobjednávku. Pasivy bylo třeba založit se všemi parametry. Vylepšil jsem tak své skripty.\
Když jsem vyrážel ven, měl jsem na displeji paywave symbol, zámek mi pípal a platil a subobjednávka byla ready.\
Vern byla v hokejce na pivu s absolventy. Nebrala telefon, když jsem jí hledal, docela mě tím naštvala. Věděla, že jdu za ní. Ale asi bylo zbytěný nasírat se vie.\
Měli jsme oba hlad. Veru vymyslela pizzu. Já navrhl Johnyho. Veru tam zavolala. Béčko nás tam dovezlo. A sice nám napřed udělali špatnou, ale houbová velká byla moc dobrá. Akorát jsme jí dojedli někdy kolem deváté a původně plánovaný bazén padl ze stolu, a tak jsme jeli rovnou dom.

![image](14_1.jpg)

### 15.3. Týden Mozku

Na desátou jsem byl domluvený s mámou. Měli jsme vyrazit do Akademie věd. S Robinem a s Petrem. I Eva mela přijet. Ale na rozdíl od nás mířila na výstaviště na výstavu květin.\
Ráno jsem si přispal a po snídani jsme se do postele s Verunkou ještě vrátili. Nebo to bylo naopak? Těžko říct. Snídaně byla skvělá a sex taky.\
Lekce po desátý jsme se potkali u Lega. Robin mě informoval o tom, že v Sherwoodu z Lega jsou bezďáci co tahají jídlo z koše a lidi, co kadí v keřích. Bizár. Eva jela metrem a my devítkou.\
Výstava měla tři části. V první se akademici holdebali, že umí hodně věcí s materiály. To že smotaný drát je magnetický jsem ale nevěděl. S Robinem jsme bourali prstem mosty a koukali na karbonový rám kola.\
Druhá čast se soustředila na agenturu, která pomáhá lidem s mozkovým úrazem. Luštili jsme osmisměrku, Snažili se vymyslet co nejvíc jednoslabičných zvířat a pomocí různých udělátek zkoušeli jemnou motoriku.\
V třetí části byly workshopy. Koukalo se tam mikroskopem na struktury z přírody, chemici tam ukazovali tekutiny s různým ph a u fyziky ukazovali magnetickou indukcí.\
Tam se k nám později připojila Eva. Přinesla mi kávovník, mámě kopýtko a společně jsme po národní vyrazili na oběd do Quadria. S Robinem jsme hráli slovní fotbal. Skoro všechno končí na A. Proto jsme přešli na dvojpísmennou verzi. Skoro všechno jak končilo na KA.\
Eva koupila dvě Croblihy. Nechala tam asi 3 kila. Jídlo jsme si dali v Loving Hutu a u Vietnamců. Pak jsme došli do Hračkárny na Příkopě. Bylo to trochu stresující. Někdo nám tam ale dal kartičku s posledními pár body a tak jsme si s Robinem zahráli Air Hochy. Bylo to docela dobrý. Ve druhý hře mě porazil.\
Taky jsme se svezli skluzavkou. Ale pak už jsme vyrazili zpátky na vlak. Vedl jsem skrz slovanský dům a pak kolem synagogy. Na nádraží jsme to stihli tak akorát.

![image](15_1.jpg)

Cestou domů mě rozbolela hlava. Nedostatek kofeinu. Neměl jsem žádný kafe od rána. Dal jsem si vodu a sprchu. Trochu to pomohlo.\
Verunka už byla pryč. Jela koncertovat s kapelou do Příbrami. Koukl jsem na finále Invincible. Bylo to ok, ale nic překvapivého. Pak jsem si pustil Matta Do Vellu na YouTube. Říkal, že zablokovat zprávy mu psychicky pomohlo. Dobrej plán řekl jsem si, zablokoval zprávy, Youtube a šel si číst Ziburu.

### 16.3. 

### 17.3. Budoucnost je nerezová

V nedali večer jsem koukal do internetů a objednal hned několik věcí. Mlýnek pro Fikrovi. Sluchátka na plavání. Jednosvazkový Curaprox a Sada hrnců Tefal.\
Vlastně kastrolů a rendlíku. 3 kusy s pokličkami. V nerezu. Těšil jsem se na ně.\
Verunka ráno odjela nelidsky brzo. Mně ranní rutina zabrala podstatně dýl. Vlastně stihlo vyjít slunce a ohřát Vršovice. Vlak má zpoždění a díky tomu jsem si still koupit v automatu kávu. Sbohem abstinování.\
Když mi vlak odvezl na druhou stran Prahy, bylo tam zamračeně a chladno. Ve vývoji ať byli všichni a po dvou hodinách jsme ustanovilo, že Vietnam je správná volba. Ivan řešil politiku a já moc neměl čím přispět, neb jsem měl zablokované noviny.\
P obědě jsem se věnoval displeji. Chtěl jsem rozchodit Fast refresh. A vůbec. Pochopit to líp. Na novém prototypu displej nefungoval vůbec. Tím bylo třeba začít.\
Nakonec jsem našel proč. Ale trvalo mi to. Mít testy, asi bych to našel rychleji.\
Vlak mě svezl i zpátky. Alza mi napsala, že můj nákup dorazil do Alzaboxu na Otakarova. VyzvedlJsem tři balíčky, svezl se domů tramvají jedna zastávka a šel obdivovat jak hrnce vypadají.\
Byly moc pěkný!\
Verunka mi vyprávěla, jak šel den sv. Patrika. Byl to prý velký úspěch . Na promítačce mi ukazovala taneční vystoupení, přednášku a stoly plné zelených dobrot. Mel jsem z ní radost. Svale se s tim dost dlouho a bylo moc fajn, že jí všechno vyšlo.

### 18.3. 

### 19.3. 

### 20.3. 

### 21.3. Deseti tisíce displejů

V batohu jsem měl od Verunky salát a těstoviny, kteří jsem nesnědl večer. Jet celou cestu se mi moc nechtělo . Stihl jsem vlak v 8:20.\
Paní průvodčí si mě pamatovala , sedla si ke mně a celou cestu povídala, že toho má dneska plný zuby. Naštěstí cesta trvá jen to minut, takže jsem tu a tam přikývnul a řekl aha aha. A paní byla spoko.\
V práci jsem dostal HLPOOe. A objevil problém s displejem. Dělaly se na něm fleky nad NFCČipem. Ludva s Vláďou na sloku řešili , že doba dodání displeje je asi 9 týdnů, a že by bylo fajn objednat jich dost na tisíce, či deseti tisíce zámků.\
Potíž s flekem byla nejspíš v kódu. Transaction Done se mi volalo několikrát přes sebe. Když jsem trochu změnil interface a volání úspěšného konce. flek se neukazoval.\
Doma Verunka vytáhla Všechny divy světa. Po dvou dlouhých, ale zábavných hrách to bylo jedno: jedna. A čas na postel.

### 22.3. S+J=VSL

Svatba Sáry a Jardy probila někdy na konci roku 2024 ve Vegas. Pozvali na ní pár lidí z práce od Sáry, pár lidí z práce od Jardy a spoustu kamer. O 200 hodin střihu později a třech měsících (Nechápu kde Jarda ten čas vzal) uspořádali promítání a veselici v Čechách.\
Plán zněl sejít se v poledne v kině balt na Praze 2, chvíli si povídat a jíst. Podívat se na film, chvíli si povídat a jíst . Přesunout se do Velryby. A tam si povídat a jíst a pít.\
Ale dva dny před promítáním Sára objevila, že kino Balt se přesunulo. Z Nového města na Žižkov. Plán zůstal stejný . Alespoň ten veřejný. Jim to ale zkomplikovalo překvapení, jak se nakonec ukázalo.\
Ráno na Verunku přišla nějaká nemoc. Veru trpí syndromem, že v momentě, kdy konečně nemusí pracovat, onemocní. Nadopoval jsem ji betaglukanem, poslal zpatky do postele a dokud nebylo třeba vyrazit.\
Po desáté jsme se oblékli a pešky vyrazili do Šlágru. Vyzvedávali jsme dort. Karamelový, třiceti centimetrový, asi pěti kilový dort. Převézt ho tramvají byl docela oříšek. Asi poprvé v životě jsem ale byl ve šlágru patřičné oblečen.\
Dort naštěstí cestu přežil a po dvanácté se kino v nově renovovaném sklepě na Seifertce začalo plnit rodinou a přáteli. Většinu už jsem někdy potkal. Kino bylo moc pěkný a majitelé byli moc milí. Piva byly divný. Ruma hromada.\
Kromě nás byli pozvaní Ondra s Rébou, Nováčkovic, Tomáš s Terkou, Marek s přítelkyní (herečkou, jméno zjistím) Adél a Zvířák (jehož přítelkyně přijet nemohla). A rodina\
Film byl super. Dojemnej. Vtipnej. 100 % jejich. A plnej písniček od AI, který byly fakt na míru. V úvodu mě překvapilo, kolika klíčovým momentům jsem měl tu čest přihlížet z první ruky. V druhý části jsem byl unešený tím, jak je to v Americe pěkný! Trochu jsem jim záviděl. Ale jaký si a uděláš, takový to máš. Taky někam vyrazíme.\
Dortu byla spousta. Rozdával se po filmu a nad sladkou karmelovou bombou se diskutovalo o událostech ve filmu a o jeho produkci.\
Ve čtyři jsme se přesouvali do Velryby. Nováčkovic nám svěřili Páťu. Vezl jsem ho v kočárku přes Jindřišskou, Příkop, uhelný trh a spálenou. Zrovna tam, kde jsem vykřikoval na dav,, Pardon! Ustupte! Promiňte!" zaslechla mě Adel a všichni jsme se opet seskupili.\
Ve velrybě jsme byli napřed trochu rozděleni. Rodina / kamarádi. Postupně jsme ale sráželi stoly a když hlad převážil žízeň, seděli jsme už všichni vzadu. Kromě Nováčkovic. Na Pátí to bylo dost. Zvládl toho ale dost.\
Sára nám později vyjevila, že se v kině chtěli opravdu vzít. Ale přesun z Prahy 2 na Prahu 3 plán rozbil.\
I po tom, co se většina rodiny rozhodla, že už je dost pozdě, nás ve Velrybe zustala spousta a u stolu se vedlo několik diskusí . My s Veru jsme se nejvíc bavili S Tomášem a Terezou o jejich cestě do Thajska.\
Spolu jsme taky jeli dva a dvacítkou domů, když ostatní ještě vyráželi do joysticku. Veru ale opravdu potřebovala odpočinek.\
Trochu mě štvalo, že jsem v pátek zapomněl vyzvednout mlýnek. Ale sobota nebo pondělí. Ten dárek měl být do života.

### 23.3. Jak to bůh chtěl

Neděle. Nic nedělání. Trocha psaní. Nákup v Lidlu. Přátelé. Válení se v posteli. Válení se na gauči. Východ slunce. Pošmurno. Západ slunce. Tma. Neděle.

[>> Duben](2025_april.md)