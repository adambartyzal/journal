## Červenec <!-- omit in toc -->

- [1.7. Neděle - Objevujeme Hanoi](#17-neděle---objevujeme-hanoi)
- [2.7. Pondělí - Kupuji si kolo](#27-pondělí---kupuji-si-kolo)
- [3.7. Úterý - Den bez plánu v Hanoji](#37-úterý---den-bez-plánu-v-hanoji)
- [4.7. Středa - Sa Pa](#47-středa---sa-pa)
- [5.7. Čtvrtek - Den v trapu](#57-čtvrtek---den-vtrapu)
- [6.7. Pátek - Vyrážím na cestu](#67-pátek---vyrážím-na-cestu)
- [7.7. Sobota - Skoro jak Zibura](#77-sobota---skoro-jak-zibura)
- [8.7. Neděle - Něco na mě jde](#87-neděle---něco-na-mě-jde)
- [9.7. Pondělí - Jsem nemocný](#97-pondělí---jsem-nemocný)
- [10.7. Úterý - Ležím](#107-úterý---ležím)
- [11.7. Středa - Moje duše je ucházející](#117-středa---moje-duše-je-ucházející)
- [12.7. Čtvrtek - Jízda a kafíčko](#127-čtvrtek---jízda-a-kafíčko)
- [13.7. Pátek  - Angličtina s Tam](#137-pátek----angličtina-s-tam)
- [14.7. Sobota - Jako doma v obchodě s postelemi a elektrem](#147-sobota---jako-doma-vobchodě-spostelemi-a-elektrem)
- [15.7. Neděle - Krajina jak z Foresta Gumpa](#157-neděle---krajina-jak-zforesta-gumpa)
- [16.7. Pondělí - Na pláž](#167-pondělí---na-pláž)
- [17.7. Úterý - Stává se ze mě kavárenský povaleč](#177-úterý---stává-se-ze-mě-kavárenský-povaleč)
- [18.8. Středa - Buffalo pub](#188-středa---buffalo-pub)
- [19.7. Čtvrtek - Už zase jedu celý den](#197-čtvrtek---už-zase-jedu-celý-den)
- [20.7. Pátek - Přes sto kilometrů](#207-pátek---přes-sto-kilometrů)
- [21.7.Sobota - Do imperiálního města Huế a ještě dál](#217sobota---do-imperiálního-města-huế-a-ještě-dál)
- [22.7. Neděle - Svatby kam se podíváš](#227-neděle---svatby-kam-se-podíváš)
- [23.7. Pondělí - Velké zakončení](#237-pondělí---velké-zakončení)
- [24.7. Úterý - Nhân a mramorová hora](#247-úterý---nhân-a-mramorová-hora)
- [25.7. Středa - Chill v pokoji a u moře](#257-středa---chill-vpokoji-a-u-moře)
- [26.7. Čtvrtek - Den s Ánh](#267-čtvrtek---den-s-ánh)
- [27.7. Pátek - 香港很貴](#277-pátek---香港很貴)
- [28.7. Sobota  - Vrchol schovaný za vrcholem královny Victorie](#287-sobota----vrchol-schovaný-za-vrcholem-královny-victorie)
- [29.7. Neděle - Dvoupatrovou tramvají až na konec ostrova jménem Hong Kong](#297-neděle---dvoupatrovou-tramvají-až-na-konec-ostrova-jménem-hong-kong)
- [30.7. Pondělí - Den bez Tiffany, hike a večer s Casey](#307-pondělí---den-bez-tiffany-hike-a-večer-s-casey)
- [31.7. Úterý - Konec za dveřmi](#317-úterý---konec-za-dveřmi)

### 1.7. Neděle - Objevujeme Hanoi

Bronzel se na mě v noci trochu lepil. Doufám, že to bylo pouze ze spaní. Jasně je gay, ale myslím, že šlo poznat, že já ne. 
Společně jsme se vydali na polévku. V podniku jsme si všiml zvláštního faktu. Tung je zřejmě mafián. Jeho chování je neskutečně klidné, má velký dům a všichni ho poslouchají. Objednal nám nudlovou polévku se šneky, tofu, smaženým kuřecím, koriandrem a k tomu nám přinesli v mističce mátu a další zeleninu. To vše jen za 25000 dongů. Bavili jsme se o Vietnamu, o tom, jak říct děkuji, ahoj a na shledanou.\
Když jsme dojedli, Tung s Bronzelem mířili zpátky domů. Tung nám řekl, jak se dostat na autobus, že jezdí co dvacet minut a poté jsme se rozloučili.\
Autobus přijel sotva pět minut po tom co jsme došli na zastávku. Velzli jsme dovnitř předními dveřmi v domění, že se bude platit u řidiče, ale ve Vietnamu autobusy fungují tak, že se posadíte a když se autobus rozjede, uniformovaný cápek k vám přijde a za 7000 vám prodá jízdenku. Ať jedete kam jedete. No a tak jsme jeli až na konečnou. Ne že bychom to plánovali. Konečná byla v centru.\
Z autobusu jsme se tedy vydali první ulicí, která vypadala k světu a brzy z nás začal kapat pot. Těch 35 stupňů dělalo svoje. Otočili jsme se proto v něčem jako 7-11 a nakoupili pivka. Měli tam plzeň a staropramen, ale nepřijel jsem do Vietnamu pít české pivo, a tak jsem nakoupil lokální mok za třináct.\
Ten jsme popili za chůze kolem jezera. Voda nebyla bůhví jak čistá, ale výhled stál za to. Neskutečně modré nebe, na kterém kontrastovaly bílé mraky.\
O kus dále jsme si dali zmrzlinu a Jarda našel na mobilu směnárnu, která byla na opačné straně staré čtvrti, a tak jsme se vydali skrz centrum. Teplota se začala šplhat opravdu vysoko. Všichni kolem nás vypadali unaveně a zpoceně. Já jsme měl překvapivě dost energie, ale cítil jsem, že mě opouští rychle.\
Proši jsme kolem HoChiMinova mauzolea, nějakých státních budov s ostrahou, zavřeného parku a dalších hezkých staveb.\
Směnárna byla v ulici plné prodejen koberců a zřejmě se orientovala na nákup a prodej zlata a drahého kamení. Překvapivé bylo to, že Jarda vyměnil eura s lepším kurzem, než nabídl Google.\
Pokračovali jsme v křižování centra, několikrát jsme skončili na náměstíčku s kruhovým objezdem, a nakonec jsme došli na křižovatku, kde proti sobě byly dvě hospody. První byla přeplněná, ale druhá byla v pohodě. Ujal se nás klučina, který měl úsměv od ucha k uchu a nosil nám jedno pivo za druhým. Přemýšlel jsem, jak rychle se z Vietnamského piva ztřískám. K pivu jsme si objednali polévku za 50 pro dva a nad jídlem a pivem jsme se bavili o ženách na Taiwanu.\
Pivo, další pivo, další … Kali říkal, že v Hanoji je nejlepší sedět na rohu, popíjet pivo a koukat na křižovatku. Měl pravdu. Všiml jsem si, že slunce tu zapadá opravdu pomalu. Na opačné straně křižovatky čas od času projel vlak a pivo bylo s každou další sklenkou lepší.\
Po osmi kouscích už jsem se cítil docela dost v náladě. Čas ale začal tlačit a my jsme vyrazili skrze old town na autobus. Navigoval jsem na zastávku. Prošli jsme kolem Red Bride, oblastí, kde byl přes večer zákaz aut a skútrů, a nakonec dorazili na místu odukd jsem věřil, že pojede správná linka. Čtyřka tam nebyla, ale chvilka s Googlem mi potvrdila, že 48 nás doveze jen o maličký kousek vedle.\
Když jsme se z atutobusu vrátili k Tungovi, všichni jsme společně vyrazili do hospody na nároží. Tam jsme dali dalších pár kousků a já už se začínal cítit opravdu sťatě.\
Otočili jsme se u Tunga v domě, ale pivo vytvořilo prostor pro něco k jídlu, a tak jsme vyrazili na křižovatku, kde Vitenamská paní vyráběla obložené housky. Byly sakra dobré a Tung nám říkal, že je dělá ze psů. Řekl to s tak kamenou tváří, že jsem mu to skoro věřil. 
Nejsem si jistý, zda tam byly před námi, nebo přišli, když jsme jedli, ale u vedlejšího stolu seděli krásné dívky. Byly tam i dva kluci, ale možná povzbuzen pivem, jsem se přesunul k jejich stolu a dal se do řeči s tou nejkrásnější z nich. Jmenovala se Dong, ale říkala si pepper, uměla hrát na kytaru a když jí jí Jarda půjčil, řekla že potřebuje kapodastr, aby mohla zpívat. Neměli jsme ho, a tak jsem držel kytaru svými prsty a poslouchal, jak hraje a krásně zpívá.\
Nakonec musela odejít, ale vyprosil jsem i na ní kontakt, což je něco, co jsem kdysi vždy opoměl.\
Na cestu zpátky si nevzpomínám, ale vím, že když jsem ležel v posteli, Bronzel po mě čmáral propiskou. Bavili jsme se o psaní si deníku, což mě přimělo vzpomínat na 郁絜. (Kterou jsem někdy v průběhu večera zřejmě urazil, jak jsem se dozvěděl následující den.)

### 2.7. Pondělí - Kupuji si kolo

"Oči mě sice pálí, ale pálenka stala pouze 20000!" Tak nějak by se dalo popsat naše ráno. Nebo spíše dopoledne, protože než jsme se nakonec vydrápali ven, táhlo na jedenáct.\
Chvíli jsme polehávali, já jsem Googlil, kde sehnat kolo. Alespoň jsem využil notebook, který nešel poslat poštou. Jarda zase hledal kde sehnat motorku.\
Tung přišel a řekl nám, že půjde pryč, zda chceme jít taky nebo zůstaneme čekat na Bronzela. Sbalili jsme se a šli. Ale bez Tunga, ten se řekl, že má něco na práci a šel.\
Ulici už začínám znát nazpaměť. Jídlo jsme chtěli vyřešit dříve, než naskočíme na autobus. V raníkárně jménem Cute jsme si objednali 奶茶 a něco o čem překladač řekl, že to jsou batolata se sýrem. Byly to nějaké rýžové věci posypané sladkým práškem. Od dobrého jídla to bylo na hony daleko.\
Přeslazení, ale nenajedení jsme se odebrali na autobus. Jarda se pomocí pointit bavil s nějakým místním, ale autobus přijel asi po pěti minutách, takže jejich diskuze stihla obsáhnout jen to, že jsme z české republiky.\
Jeli jsme společně do centra. Má zastávka, ale přišla dříve, a tak jsem vystupoval první. Pěšky jsem šel na ulici s prodejnami kol. Bylo to tak deset bloků. Prošel jsem rychle tři krámky, kde angličtina ani kola nevyhovovala mým požadavkům. Poté ale přiskočil holohlavý Vietnamec, mluvící docela obstojně ptající se zda sháním kolo. Vysvětlil jsem mu, co plánuji, že nechci mountain bike, načež mě vzal do svého domu, kde měl další kola, dokonce mi nabídl, že mi na horáka dá užší pneu. Vyzkoušel jsem pár kol, několik různých nastavení a skončil u jeho slovy „very simple bike“ singlespeed s trochu holčičím rámem, košíkem vpředu a nosičem vzadu.\
Bankomaty mi nebyly nakloněny. Chtěly poplatek a strop byl dva miliony. Což se vzhledem k stodolarovému poplatku za výběr setsakra nevyplatilo. Co jsem ale měl dělat. Aspoň, že jsem dostal duši navíc.\
Na kole jsem dojel na nádraží. Doprava mi nepřišla zdaleka tak strašná, jak se o ní na internetu píše. Paní na pokladně mě informovala o tom, že mi nevezmou kolo do vlaku. To mě naštvalo. Chvíli jsem kroužil po nádraží, ptal se dalších lidí, ale nakonec jsem se rozhodl, vyrazit na pěší výlet a kolo nechat u Tunga. Lůžko stálo tak třikrát více než sedadlo, takže spát budu v sedě.\
S lístkem za 155000 v peněžence jsem pokračoval v jízdě na kole po Hanoji. Doprava houstla, přejet silnici na druhou stranu se ukázalo jako naprosto nemožné. Rozhodl jsem se tedy pomalu ale jistě se přesunovat do leva a v momentu, kdy to bude vypadat aspoň trochu bezpečně to střihnout protisměrem na chodník. Jak jsem se rozhodl, tak jsem taky udělal a přežil.\
Jarda psal, že koupil motorku, a tak jsme se domluvili na srazu u kavárny na kolejích. Před kávou jsme si ale dali ještě polévku a sendvič. Polévka byla snad to nejlepší, co jsem tady zatím jedl. Něco jako gulášovka, ale po Vietnamsku. V kavárně jsme poté dali EggCoffe, a BananaCoffee. Majitel uměl čínsky, protože studoval v Shangaji a bavil se s dalším Číňanem, který pocházel z Hongkongu. Prohodili jsme několik frází, ale spíše jsme se věnovali pokukování po holkách procházejících před kavárnou.\
Když se čas nachýlil, sedli jsme na své nové jízdní prostředky a přesunuli se zpátky k našemu bydlení. Tentokrát už doprava stoupla do špičky a stovky skútrů proudily kolem mě zleva, zprava vedle mě i proti mně.\
Když jsem po asi hodině dorazil ke dveřím Tungova domu, Jarda zrovna přijížděl. Ještě prý něco točil. Bronzel a Tung zrovna učili angličtinu, takže jsme si jen natočili vodu, a vyrazili na pivo do hospody. Mimo centrum stojí trojka 5000 dongů. Takže než jsme se nadáli, vypili jsme jich tak osm. K tomu jsme si dali smažené nudle a když jsme dojedli, kluci se k nám přidali
Večer pokračoval pitím piva, konverzací, fotbalem a když jsme se opojeni vrátili na pokoj, čmáráním tužkou po mých zádech. To už si ale nepamatuji, protože jsem usnul jako špalek.\

### 3.7. Úterý - Den bez plánu v Hanoji

Už potřetí jsem se probudil vedle Brozela. Chvíli jsem rozmrzele koukal do displeje telefonu, odepsal Katarině, a ještě chvíli polehával. Jarda si půjčil můj holicí strojek, a šel se oholit do koupelny. Potom jsem služeb strojku využil já. Oholil jsem vousy i hlavu a vysprchoval jsem se. Ač jsem ze sebe smyl většinu vlasů, stejně se nějaké dostaly do ručníku, což naprosto nesnáším. Také jsem v umyvadle vypral ponožky a trenky a dal je sušit na balkon.\
Po osušení jsem se začal balit do krosny. Když Jarda s Bronzelem prohlásili, že je na čase vyrazit, oblečení ještě zdaleka nebylo suché. Navěsil jsem je tedy na krosnu z venku a vyrazil. Kolo jsem nechal u Tunga, protože ve vlaku mi řekli, že ho nepřevezou.\
Na motorkách jsme vyjeli ven. Jarda měl sjeté gumy, stěží mu to startovalo, a tak naše první zastávka byla opravárna. U té jsme si dali oběd ve stylu Taiwanského bufetu.\
Bronzel vyprávěl něco o politice a o tom, jak zbožňuje Bernieho, má s ním selfie, pracoval v jeho štábu. Taky má selfie s Hillary a Trumpem, kterého nesnáší. My zas nesnášíme Zemana, takže jsme věděli o čem mluví.\
Po dojedení jsme se vrátili k servisu. Jarda měl nové kolo, brzda mu brzdila, ale oprava startování by traval příliš dlouho a stála hodně. Měl naspěch, takže vyrazil. Všichni jsme se rozloučili a vyrazili vlastními směry. Já na autobus do centra. Můj plán je totiž sednout si někde na roh, popíjet kávu a dopsat deník.\
A tak jsem taky udělal. V parku s kulatou věží jsem si sednul, paní mi přinesla kávu s kondenzovaným mlékem a k tomu nějakou velmi žlutou vodu, pravděpodobně v ní byl nějaký sirup, protože byla nasládlá.\
Celý zbytek dne se nesl v podobném rytmu. Kus jsem popšel, posadil se a něco popil. Psal si s 郁絜, Dung a Katarinou. Musím říct, že s českými dívkami jsem nikdy nedošel tak daleko jako se zahraničními. Dostal jsem se až na nároží, kde jsme popíjeli pivko dva dny zpátky. Klučina mě poznal a hned mi pro jedno běžel. Jsem tady už provařenej alkáč. 
Seděl jsem tam dve hodiny, pil pivo a dopisoval deník. Mám už měsíc skluz a věci, které se děly už si moc nepamatuji. Nevím, jak to dokážu doplnit.\
Někdy kolem osmé jsem zaplatil a vyrazil na nádraží. V Kmartu jsem si ještě koupil vodu, co kdyby, a poté už šel přímo na vlak. V čekací hale jsem se ještě pustil do psaní, víc kvůli tomu, že tam byla zásuvka než kvůli tomu, že by se mi chtělo.\
Když jsem se ve správný čas optal, kudy do mého vlaku, paní u brány se na mě podívala, jako bych přišel za minutu dvanáct a ukázala mi cestu.\
Stejně jsem byl ve vagonu jeden z prvních. Nedlouho po mě přistoupila hezká indka, ale sedla si někam o pět sedadel za mě a vypadala, že si nechce povídat, ale chce spát.\
Vedle mě bylo prázdno. Vzpomněl jsem si na svou poslední jízdu vlakem. Tenkrát sedadlo vedle mě nebylo prázdné, ale seděl jsem v těsném objetí s 郁絜. To mi vehnalo slzy do očí. 
Nakonec jsem se ale sebral a na další zastávce si ke mně přisedla docela hezká Vietnamka. Škoda, že anglicky neuměla ani slovo.\
Snažil jsem se usnout, ale zprvu se mi nedařilo kvůli hluku, potom kvůli horku, a nakonec kvůli zimě.\

### 4.7. Středa - Sa Pa

Několikrát jsem vzbudil. Byla mi hrozná zima. Nechápu, jak je to možné, ale v tom vlaku bylo tak asi patnáct stupňů. Naštěstí v něm dávali přikrývky, kterou bych ale nedostal, kdyby nebylo holčiny vedle mě.\
Škoda, že anglicky neuměla ani slovo. Když jsem nakonec díky dece usnul, zmizela a já se mohl v uvozovkách natáhnout přes dvě sedadla. Vietnamcům se to docela dařilo, ale já o
Probudil jsem se až v Lao Cai. Tam jsem vystoupil došel si na záchod a momentu, když jsem prošel bránou se kolem mě seběhlo několik Vietnamců s tím, že mě hodí do Sapy za 40 000 Dongů. Odmítal jsem je se slovy, že se tam dostanu pěšky. Místo lístku na autobus jsem si radši koupil čaj. Paní za něj chtěla 20 domů, což je polovina cesty do Sapy, takže nakonec jsem se rozhodl autobus přece jen využít. Teda.. spíš dodávkou než autobusem. Jelo nás asi dvanáct. Vlevo vedle mě seděli dvě muslimky ze Singapuru a napravo ode mě seděla tak čtyřicetiletá Američanka. Cesta byla jeden dlouhý kopec. Spousta zatáček a serpentin ze kterých se někomu dokonce udělalo špatně a pozvracel se. To mi vůbec nepomohlo a měl jsem chuť pozvracet se taky, ale díky triku s nakláněním hlavy jsem to ale nakonec zvládnul.\
Když jsem vystoupil chtěl mě řidič obrat o 10000, prý že nemá nazpátek, ale donutil jsem ho sehnat si tu deseti tisícovku od někoho jiného. Cestuji už docela dlouho na to nechat se ojebávat v Sapě.\
Hned poté co jsem vystoupil se mě ujali dvě paní v krojích. Jedna mladší jménem MiMi, druhá starší, která si nechala říkat Mama Wu. Chtěli mi ukázat svoji vesnici, samozřejmě za peníze, ale nejsem tady abych utrácel. Jsem tady abych chodil pěšky. Snažil jsem se jich zbavit, ale šli strašně dlouho se mnou nakonec mi vnutila náramek. Řekl jsem jí, že jí ho nezaplatím. Zavázala mi ho na ruku, její chyba.\
Po ujití několika metrů se situace opakovala. Další holčiny v krojích, které se mnou šli několik desítek metrů, přesvědčujíc mě o tom, že musím jít právě s nimi. Takhle to pokračovalo skrz celé centrum Sapy.\
Když jsem ale prošel dál, přesvědčování přestalo, prostě jsem šel batoh na zádech nic víc. Čas od času na mě zvolal motorkář, zda nechci svézt, ale už jsem nebyl bohatý turista. Od té chvíle jsem byl pouze pěší, na kterého se většina lidí hezky usmívala. Šel jsem takhle několik kilometrů, až jsem došel k stavbě, kde jsem mě napadlo zeptat se dělníků, zdali mi nedají vodu. Vodu mi dali, ukazujíc na mé ukulele. Vytáhl jsem ho, zahrál, což ale štvalo psy, takže jsem se tam nezdržel až tak dlouho jak by bylo možné. Byli to ale hrozně v milí lidé.\
V poledne jsem se zastavil na oběd v údolí. Dal jsem si Vietnamskou verzi 炒飯. Jedl jsem pomalu, pil fantu, koukal do instagramu a čekal až polední slunce odejde. Když jsem se rozhodl pokračovat údolím, potkával jsem tolik bílých lidí, kolik jsem nevěděl celý půl rok. Vždy je vedla jedna z dam v krojích, které mě zastavovaly ráno. Buď za to mohlo ukulele, čepice, nebo můj úsměv, ale spousta z nich si mě pamatovalo a dávalo se se mnou do řeči. Tentokrát šel business stranou a nastupovala jejich lidská stránka. Hrozně mě to bavilo. Až do momentu, kdy mi 郁絜 napsala, že se potřetí vrací z letiště. Volali jsme si a byla úplně na prášky. Třikrát vidět někoho odlétat v jednom týdnu, vůbec se jí nevidím. Nakonec mi řekla, že na telefonování prostě nemá a zavěsila mi.\
Moje dobrá nálada se rozplynula jak obláček. Toužil jsem po tom zavřít oči a otevřít je o těch dva tisíce kilometrů dále, vedle ní. Obejmout jí, brečet s ní, ale nemohl jsem udělat zhola nic, kromě pokračování po cestě zpátky do Sapy.\
Přes most, který byl spíše akvaduktem, kolem hráze, a poté do kopce, na kterém jsem propotil oblečení skrz na skrz. Odměnou za to šílené převýšení mi byla konverzace s postarším Korejcem, který mě informoval, že mám štěstí, protože v Sapě prý víceméně pořád prší.\
Zpátky na silnici jsem potkal jsem dva Číňany. Fotili výhled na sluneční paprsky v mracích nad rýžovými poli a byli moc milí. Spravili mi novou profilovou fotku, ale měl jsem naspěch, takže jsme se po pár minutách rozloučili. 
Pokračoval jsem asi tak sto metrů a potkal jsem vysmátého motorkáře. Chtěl po mně 2000 dongů za svezení nahoru do centra. Neměl ale peníze nazpátek, takže jsem ho nechal jet si hledat další turisty. Sotva tři minuty nato mě vyzvednul další cápek jménem Isram, který si ráno půjčil skútr a hodil mně až nahoru zadarmo.\
V centru Sapy jsem nasedlo do minivanu, usmlouval cenu o 10000 níž, chvíli před odjezdem jsem se bavil se skupinou Španělů a cestou zpátky jsem se snažil nepozvracet. Naklápěcí trik opravdu funguje, společně s údernou hudbou ve sluchátkách a přiotevřeným okénkem mi bylo mnohem lépe než cestou nahoru.\
Na nádraží jsem potkal Čechy, ale jak už to u Čechů bývá, pouze pozdravili a šli dál. Nakoupil jsem lístek, došel se před nádraží najíst se. Dal jsem si něco jako kebab za 30000, velkou láhev vody za 15000 protože stará paní na nádraží mi moji láhev vzala a odmítla dát zpátky.\
Po dojedení jídla jsem se přesunul do vlaku. Byl jsem tam první, od výpravčího dostal bonbony, poučen od minula jsem si připravil spacák, přehodil tričko, dal smradlavé boty nahoru na přihrádku a vyčkával, zda budu mít dvousedačku pro sebe.\
Vyšlo to. Takže i přes 

### 5.7. Čtvrtek - Den v trapu

Probudil mě cestující, že už jsme na místě. Díky spacáku se mi spalo lépe než minule. Na nádraží jsem ještě chvíli posedával. Venku mi všichni nabízeli motorbike a taxi, air Neměl jsem zájem.\
Šel jsem na bus. Grabber na zastávce si nedal říct. Asi tak pětkrát jsem mu řekl že použiju autobus, protože je levnější, ale stejně tam čekal dál a dokonce si zavolal nějakou paní která mi přišla vietnamský říci že mě odveze.\
Autobus přijel, psal jsem na CS. Asi mi ujel ten druhý.\
Popříjezdu jsem dal pho. Chvíli jsem tam byl jediný anglicky mluvící člověk. Po chvíli ale přišly dvě děti jejichž babička vlastnila krámek. Byla s nima docela zábava jeden byl mladší a neustále mi kladl otázky a hádanky 2. Měla něco rozumnější dotazy pro starší, ale řekl bych že ne tak zábavný. Paní si nás u toho natáčela na mobil zřejmě jejich mamka. Zůstal jsem tam ještě na diskuzi a další čaj byl zadarmo tak proč ne. Potom jsem se známou ulicí zpátky k tungově domů.\
V opravně kol jsem ještě vyžebral nástavec na nosič a dorazil dolů pod dveře. Bronzel samozřejmě spal Volal jsem mu dokonce jsem zvonil, ale nic nefungovalo. Napsal jsem to vzal i ten mu taky zavolal taky to nefungovalo, chvilku jsem dopisoval deník a pak jsem vyrazil na kávu.\
Nikde kávu neměli, ale paní mě dovedla do vedlejšího čaj krámů, v sámošce nakoupila kávu a uvařili mi ho. Seděl jsem tam mezi muži popíjejícími čaj a kouřícími dýmku a cigarety. Jeden z nich uměl maličko anglicky, ale sotva na to, aby se mě zeptal odkud jsem, nic víc.\
Horší bylo to, že když jsem se vracel k Tungově domu, zastavili mě nějací cápci posedávající v kruhu okolo stolu kolem něčeho, co na první pohled působilo jako snídaně.\
Když jsem k nim přisedl, zjisti jsem, že to co pijí není čaj ani náhodou. Byla to pálenka. Lili jí do mě s neutuchající vervou. Během lití jsem hrál na ukulele a z jejich kruhu jsem se dostal až po asi devíti panácích toho patoku.\
Posadil jsem se na zem před Tungovým domem a čekal, až zavolá. Trvalo to možná pět minut, možná hodinu, ale v hlavě už jsem cítil těžký mišmaš.\
Bronzel mi nakonec otevřel já se dokázal napít vody a vyběhnout do prvního patra, kde jsem sebou praštil do postele a usnul na několik hodin. Když jsem se probudil, Bronzel se připravoval na pohovor, kvůli oficiální práci učitele angličtiny ve škole. Po chvíli odešel, nechal mi klíče a já jsem zase usnul. Probudil jsem se až v čase večeře. V břiše mi kručelo notně, a tak jsem vyrazil do blízké restaurace.\
Objednat pivo tam bylo poměrně jednoduché. Stačilo se posadit a už jsem měl jedno před sebou. S jídlem to tak jednoduché nebylo. Trvalo jim další dvě piva, než mi přinesli mé objednané smažené nudle. Alespoň že byly dobré.\
Po večeři jsem se vrátil k Trungovi. Bronzel s Tungem přišli po chvíli a dole v kuchyni něco vařili. Moc se jim ale nedařilo, protože jim u toho neustále vypadávala elektřina. Když tam dole dočarovali, oba se přesunuli do horního pokoje a všichni jsme šli spát.\

### 6.7. Pátek - Vyrážím na cestu

Na rozdíl od přešlého dne se můj plán vyrazit nezhroutil. Vstal jsem přesně když budík zazvonil, sklidil jsem své věci do krosny, tu pomocí lan od hamaku připoutal na můj nový držák za sedačkou a poté vyběhl nahoru, dát klukům své sbohem. Tung vypadal příliš rozespale na to projevit nějaké emoce, ale vlastně jsem ho nikdy neviděl projevit jakékoliv emoce, takže loučení nebylo nijak složité. Bronzel se mnou seběhl dolů, popřál mi hodně štěstí a zamával mi, když jsem šlápl do pedálů.\
Později jsem se dozvěděl, že s sebou měl deník, do kterého chtěl abych se podepsal, ale nechtěl mě otravovat. Máme tak alespoň důvod potkat se v Praze.\
Vyrazil jsem na velkou rychlou silnici. Špatným směrem, jak jsem zjistil asi po třech kilometrech, takže jsem to otočil na pomalejší, hezčí cestu kolem řeky, která vypadala jako jezero. Potkával jsem motorkáře, cyklisty a malé dodávky. Občas na mě troubil autobus.\
Většina těch, co byli v protisměru se na mě usmívala. Přemýšlel jsem, zda potřebuji helmu, konec konců helmě vděčím za nerozbitou hlavu z pražských pádů. A tak jsem koukal po okrajích silnice, zda nějakou nespatřím.\
Spatřil jsem a objevil, že kvalita místních helem je srovnatelná s mou čepicí. Spíš potřebuji něco proti slunci. Třeba ten jejich slamák.\
Po deseti kilometrech můj žaludek zatoužil po stravě a já jsem zastavil v místní polévkárně. K phở jsem dostal misku různých lístků, limetky a spoustu omáček. Přesně takhle se phở servíruje.\
Dlouho jsem se nezdržel. Pokračoval jsem na silnici, která vedla paralelně s dálnicí. Asi dvakrát jsem špatně odbočil, ale spletitá síť silniček mi umožnila nevracet se stejnou cestou. Podobně jako Kubánci, Vietnamci se přes den hodně pohybují v ulicích, jejich domy jsou vlastně jednou velkou místností se třemi zdmi a čtvrtou otevřenou do ulice. Tedy, na noc uzavíratelnou, ale přes den dokořán.\
Jídelny, kavárny, obchůdky, všechna tato místa mají před sebou plastové židličky a stolečky a místní na nich posedávají a popíjí čaj.\
Před nájezdem na hlavní silnici mi maličká dívenka na elektrickém skútru naznačovala, že mi z krosny padá deštník. Od té doby jsem ho vozil v předním košíku. Nevím proč mi ten moment tak utkvěl v hlavě, díky jejímu pohledu. 
Na hlavní to šlo docela rychle. Místo výmolů se stalo mým nepřítelem slunce. Mraky nikdy, ručička teploměru olizovala čtyřicítku a já jsem začínal toužit něčem ledovém. Zastavil jsem a koupil nanuk. Také jsem si koupil vychlazený jogurt s kulturami. Vychlazený tak na 30 stupňů. Oboje mi ale dodalo energii na dalších 20 kilometrů do městečka Phu Ly, kde jsem měl v plánu dát si střídmý oběd.\
Ten jsem objednal ukázáním na jeden talíř u vedlejšího stolu. Paní na mě pohlédla tázavým pohledem s jedním vztyčeným prstem. „Jasně že chci porci pro jednoho, kolik nás tu vidíš?“ No a tam mi přinesli misku rýže jak pro tři, obrovskou polévku, zelí, kyselé podivné zelené koule co se stěží daly dát do pusy a talíř toho na co jsem si ukázal, což bylo tofu s trochou vepřového v tomatové omáčce. No, jedl jsem to přes hodinu a abych to dokázal strávit, objednal jsem jedno pivo. Jedním pivem se samozřejmě myslela láhev o objemu třech sklenek.\
Dohromady mě stál oběd 60000 a jsem si jist, že pro dva by to byla dobrá cena a přiměřená porce. Příště ukážu jen půl prstu.\
Dalších dvacet kilometrů skrz rýžová pole mě dovedlo do Ninh Binh, kde už se začínalo smrákat. Konzultace s chytrým telefonem mě ubezpečila, že najdu ubytování do dvou set, a tak se také stalo, dokonce jsem ho usmlouval na 150. Stejně to byl zbytečně nobl pokoj pro mojí osobu.\
Nastěhoval jsem se a vyrazil na průzkum okolí. Únava mě ale dostihovala, a tak jsem se posadil k jednomu večernímu pivu, chvíli chatoval na mobilu a poté se vydal zpátky na pokoj. Kde jsem po chvíli usnul.\

### 7.7. Sobota - Skoro jak Zibura

Ráno jsem vyrazil na kole k pověstným kopcům Ninh Binh, ale dřív, než jsem vyrazil z města ven zastavil jsem se na pho.\
Cesta byla rovná a vedla překvapivě z kopce dolů. Ne moc, ale několik kilometrů jsem skoro nemusel šlapat. Kolem mě začaly růst černé skály a cesta se začala kroutit mezi nimi. Výhledy kolem mě začaly být fotogenické a když trávu nahradila voda, ze které přímo trčely ony skalisté útvary neodolal jsem a začal fotit taky.\
Po chvíli jsem dojel až k místu, kde se za nemalý poplatek přesedalo na lodičky. Už za zaparkování kola po mě chtěli peníze. Zkonzultoval jsem situaci s mapu a zjistil, že zadarmo můžu vidět přes polovinu jejich cesty z kola. A tak jsem jel paralelně s řekou.\
Zpátky jsem se vracel skrz malou, úhlednou vesničku, kde každý dům měl vyvěšenou buďto socialistickou, nebo Vietnamskou vlajkou. Těm dvěma to spolu sluší.\
Pocítil jsem nedostatek vody a cukru a zastavil jsem se na nákup limonády. Byla hrozně bublinková, a i když jsem jí po vytřepání otevíral opatrně, pocákal jsem se. Paní, která kolem mě projížděla na kole, se mi hrozně vysmála.\
Za vesničkou začínala velká silnice, na které můj bicykl polykal kilometry s nevídanou lačností. Když jsem vyjížděl snad nekonečný kopec ve městě Tam Diep, zahlédl jsem prvního ne vietnamského cyklistu. Zrovna si dopřával něco k jídlu.  
Když jsem se konečně vydrápal nahoru, čekala mě odměna v pozvolném kopci dolu po několik kilometrů. Když už jsem jel zase po rovině, dojel mě onen cyklista a za jízdy jsme se dali do řeči. Byl z Austrálie a na kole jezdí poloprofesionálně, jede až do Saigonu a chce to zvládnout za dvacet dní. Jeho kolo vypadalo oproti mému jako Lamborghini proti favoritu, takže je možné, že to zvládne za míň. Taky ale neměl opalovací krém ani dlouhý rukáv, takže možná při tom dostane rakovinu.\
Po chvíli mi zmizel v dáli a když jsem začínal opět pociťovat nedostatek cukru a energie, zastavil jsem se na kávu.\
Dostal jsem drip. To jsem nečekal, filtrovaná káva je něco, co si mlhavě vybavuji ze svých předěškolnícj let ale tady je to stále normální věc. Potěšilo mě to. Zrovna tak mě potěšilo, že jsem ke kávě dostal čaj, takže nezemřu na dehydrataci.\
S doplněnou energií jsem projel město Lang Truong Nac. Jel jsem kolem chrámu a komunistického oslavného náměstí a potom po hlavní třídě táhnoucí se skrze celé město.\
Dojel jsem na velkou křižovatku a nevěděl jsem kam dál. Do vnitrozemí, nebo k moři. Chvíli jsem váhal, ale nakonec jsem dal na pocit a vyrazil k moři. Což znamenalo vzít to patnáctikilometrovou rovnou čtyřproudou silnicí, po které čas od času projelo kolo, nebo prošla kráva. Ne kecám, i traktor a pár motorek jsem potkal.\
V dáli se začala černat mračna. Nad nekonečnými rýžovými poli to byl impozantní pohled a kdybych byl fotograf, pravděpodobně bych se odtud nehnul.\
Fotograf sice nejsem, ale i tak jsem uprostřed křiživatky sesedl z kola a jal se mobilního telefonu. Při vysokém dynamickém rozsahu mraky vypadaly prostě impozantně. Byly čím dál kontrastnější a čím dál blíže. Ideální pro fotky, ne už tak ideální pro Adama bez pláštěnky.\
V momentu, kdy bylo jasné, že mě silný déšť nemine jsem skočil na kolo v počátcích toho, co do minuty byla průtrž mračen jsem dorazil na benzínovou pumpu.\
Déšť jsem v ní přečkal. Pak pokračoval do vesničky kousek od moře, ale zase se rozpršelo. Vyhlížel jsem kam se skovat a do oka mi padla skupinka přístřešků, která zřejmě mohla sloužit jako trh. V jednom docela bytelném, přístřešku se třemi stěnami jsem zaparkoval kolo, podobně jako paní, která vedla krávu. Společně jsme tam postávali a koukali na sílící déšť. V protějším přístřešku, který ovšem postrádal stěny, paní prodávala ovoce, ale déšť jí znemožňoval prodej, a tak sbalila krám a vyrazila pod pláštěnkou do víru večera.\
Nakonec se mračna přece jen začala trhat a když déšť zeslábl na mrholení, vyrazil jsem dál k moři. K tomu jsem dorazil, už téměř za tmy. Byla to nehezká rybářská pláž páchnoucí rybinou, ale pro mě měla jiný význam. Někde tam na druhé straně byla 郁絜 a v tom momentu to byl téměř přesně týden od toho, co jsme se viděli naposledy.\
Poslal jsem jí temnou fotku pláže a pocit všechno co jsme spolu zažili mi problesklo před očima a v srdci. Napsala mi taky, a chvíli jsme sdíleli ten moment, ale nešlo být sentimentální věčně. Taky jsem se musel najíst.\
Pomalu jsem projížděl vesničkou a vyhledával nápis, který by indikoval otevřenou restauraci. Jedno místo vypadalo nadějněji než ostatní. Měl jsem v plánu zeptat se, zda náhodou nevaří. Konec konců měli u vstupu židle a stoly. Naznačil jsem jedení a stará paní, která postávala na verandě se na mě podívala s pochopením. Zavolala dozadu a vyšel mladší pán v modré košili. Spolu mě zatáhli, opravdu zatáhli dovnitř. Napřed mi sundali boty a ponožky a donutili mě omýt ruce v lavoru a poté mě za ruku dotáhli dozadu do domu, kde měli rozložené stolování.\
Večeře se ve Vietnamu neodehrává u stolu jako oběd, ale na podlaze, kde se rozloží velká čtvercová poduška. Na té pak lidé sedí v kruhu a hůlkami si nakládají různá jídla do své misky s rýží. 
No a přesně do tohoto rodinného kruhu mě zatáhli, což od nich bylo moc hezké. Taťka, o kterém jsem se díky fotografiím dozvěděl, že je policista byl zároveň velmi nadšeným youtuberem a v momentu, kdy jsem se usadil a dostal jídlo, jsem byl předmětem internetového vysílání.\
Dostal jsem rybu, a něco, co dost možná byli červi, ale chutnalo to moc dobře. Kromě policisty a jeho mamky, tam ještě byla jeho žena, syn a tři dcerky. Starší dvě byly stydlivé, ale nejmladší holčina a kluk byli zvědaví na mé ukulele.\
Po jídle jsme hráli v předsíni a moje maličkost učící hrát je akordy opět skončila na youtubu. Dokonce si mě díky tomu přidala nějaká Vietnamka na facebooku.\
Potom se mě zřejmě začal vyptávat, kde přespávám což vedlo k ne příliš příjemné části večera. Možná se ptal, zda mám pas abych se mohl ubytovat v hotelu, jinak nevím, o co by mu šlo, ale vytáhl občanku, na které byly vyčerněné jeho otisky a chtěl vidět mojí.\
Nic takového nemám naznačil jsem mu. Chvilku nechápavě koukal a potom přiběhl s želízky. To mě vůbec nepotěšilo, ale ukázal jsem mu, že mám platné cestovní vízum, což ho trochu uklidnilo. Přišel jeho kamarád, zřejmě majitel hotelu a chtěli mi vnutit bydlení u něj, ale zdvořile jsem to odmítl, sbalil své věci do košíku na kole a odjel pryč. Škoda, předtím to byli tak milí lidé.\
Už bylo okolo deseti veřer, a tak hledat něco nového nemělo moc smysl. Vrátil jsem se do přístřešku, kde jsem přečkával déšť, natáhl hamaku vlezl do spacáku a odebral se do nepříliš klidného spánku.\

### 8.7. Neděle - Něco na mě jde

V noci mě probudila zima Klepal jsem se a zřejmě vzít na mě šla zimnice. Oblékl jsem se tedy do spacáku ale stejně jsem cítil, že budu ráno nemocný. Nakonec to nebylo tak hrozné v podstatě mě jenom bolela hlava. Nedaleko od místa, kde jsem spal, jsem si objednal phở, do kterého jsem dal hromadu chilli omáčky abych vyhnal teplotu z těla ven. 郁絜 to přišlo jako nesmysl, ale vysvětlil jsem jí důvody toho, proč národy s velkým množstvím bakterií jedí pálivá jídla.\
Potom jsem se vydal volným tempem jižně. Ne příliš daleko. Dostal jsem defekt. Naštěstí, přesně jak cápek, co mi prodal kolo říkal, všude ve Vietnamu se najde někdo, kdo ti kolo opraví. Musel jsem popojít ani ne třicet metrů a tam skutečně seděla skupinka mužů opravujících motory. Když jsem jim dal náhradní duši, přehodili jí a chtěli za to 40 tisíc. Respektive 50 ale 10 mi vrátili. Brzda ovšem přestala brzdit, a tak jsem se ještě jednou vrátil.\
Dál jsem projížděl vesnicemi, ale terén stál za houby a výhled se nijak zvlášť neměnil. Usmívající se zdravící lidé sice byli fajn, ale já jsem se potřeboval pohnout z místa. A tak jsem směřoval na rychlostní silnici.\
V momentu kdy jsem se na ní připojil a zastavil na benzínce, přišel průjem. Turecký záchod. Břišní křeče, palicí prdel. Trvalo to dlouho. Ale zdálo se, že šlo o akutní ne chronickou záležitost a jedna zastávka to vyřešila.\
Taťka poslal email, že zprovoznil Skype a může zavolat. Prý tomu tak učiní ve 12 SELČ, což u mě odpovídá sedmi hodinám večer.\
Pokračoval jsem jižně a když jsem se cítil vyčerpán, stočil jsem to k moři. Pláž byla plná rybářů, pomohl jsem jim odtlačit káru a pak jsem se položil do velké dřevěné lodi a usnul. Když jsem se vzbudil, něco do mě valili vietnamsky. Nerozuměl jsem zbla.\
Chvíli jsem přemýšlel, zda se jít vykoupat, ale došel jsem k názoru, že na moře vůbec nemám náladu. Sedl jsem na kolo a pokračoval v jízdě. Rozhlížel jsem se, kde si dát něco k večeři ale všechno vypadalo buď fancy, nebo divně. Pak jsem uprostřed čtyřproudé silnice potkal stádo krav. Měl jsem za to, že tohle sestává jen v Indii, a tak mě potěšilo, že jsem někde, kde se tento fenomén dá také zahlédnout. Kamion z toho takovou radost neměl, ale zpomalil a nic se nestalo.\
Nakonec jsem zahlédlo místo s phở a vydal se tam. Byli tam pouze dva lidé. Paní, která řídila podnik a štamgast popíjející pivo a louskající buráky.\
Dostal jsem hovězí verzi polévky a nebyla k ní miska listí, ale většina listí mi prozatím stejně nechutnala. Zato česnek měli a já měl pocit, že česnek mě spraví. Dal jsem si ho tedy požehnaně. 
Při jídle jsem hledal kde se ubytovat. Booking mi ale nenabízel žádnou variantu v mé cenové kategorii. Ba ani v cenové kategorii lehce nad mou. Ceny začínaly na pěti stech za noc, a tak jsem se rozhodl pro hamal.\
Na kole jsem se vydal do vedlejší ulice a pomalu projížděl sousedství. Po asi půl kilometru jsem zahlédl zahradu s dvěma altánky. Zamířil jsem tam a znakovou řečí jsem se paní zeptal, zda tam můžu přespat. Z jejího počínání jsem pochopil že v tom vzdálenějším ano. Natáhl jsem hamak, do něj rozložil spacák a když přišla sedmá hodina, taťka zavolal. Telefonovali jsme tak půl hodiny a poté jsem se uložil do spacáku.\
Ne dlouho na to mě probudily zvuky EDM. Nevím, jak se to stalo, ale kolem mě se rozjela párty. A ledajaká párty. Lidé na sobě měli duhové oblečení, takže se jednalo o gay-pride party. Neměl jsem sebemenší chuť se připojit, navíc mě začínalo bolet břicho. Zeptal jsem se někoho, kde je záchod a tím začala jedna z nejhorších nocí v mém životě. Pendloval jsem mezi hamakem a záchodem, i když většinu času jsem byl spíše na záchodě. Ve strašlivých bolestech až do rána. Přemýšlel jsem, jak se dostat do nemocnice a jestli tam umřu.\

### 9.7. Pondělí - Jsem nemocný

K ránu se objevil muž, kterého jsem požádal o medicínu proti průjmu, ale nic ve mně už stejně nezbývalo. Přinesl mi nějaký olejíček a naznačil mi abych si ho rozetřel po břiše. Buď to fungovalo, nebo mě to přešlo samo, ale byl jsem schopný na pár hodin zalomit.\
Majitel pozemku mi občas přišel něco říct. Mluvil na mě Vietnamsky, jako kdybych mu rozuměl. Vůbec se nesnažil zpomalit nebo něco naznačit rukama. Ale byl milý. Nechal mě napustit si čistou vodu. A když jsem si do mističky nasypal vločky, on a jeho paní mi přinesli krekry se sezamem.\
Po jídle jsem si šel ještě asi na hodinu lehnout. Během houpání v hamaku jsem dospěl k názoru, že další noc venku by mě zabila, a tak jsem podnikl průzkum toho, kde se ubytovat oficiálně. 
Osmnáct kilometrů ode mne mi Booking ukázal místo, kde ceny hotelů nedosahovaly astronomických částek. Osmnáct kilometrů. V mém stavu a pražícím slunci to bude životní jízda, říkal jsem si.\
A taky že byla. Na Google mapách jsem vybral nejkratší trasu, což byla první osudová chyba. Mapy mě táhly nějakou pravoúhlou polní cestou uprostřed nekonečných obdélníkových technických nádrží na vodu. 
Jakmile jsem se dostal na lepší cestu, přepnul jsem Google mapy na mód pro auto a ukončil to trápení. Chvíli jsem jel po rovné silnici kolem obrovského kovového monstra s velkým množstvím komínů, jež zřejmě byl závod pro zpracování ropy.\
Za zatáčko se ale situace opět změnila k horšímu. I přes to, že silnice byla dokonale rovná, potřebná energie k překonání tohoto úseku narostla řádově, a to kvůli větru z moře. Ten se do mě opíral svou vší silou. A aby toho nebylo málo, asi po dalších pěti kilometrech se mi zlomil držák na krosnu.\
V tom větru, s bolestí tepající ve spánku a křečí ve střevech jsem převazoval krosnu lany tak, aby vydržela převoz posledních sedmi kilometrů.\
Pak už si toho moc nepamatuju, ale vím, že jsem nakonec skončil v místě o málo bližším, něž tom, které jsem našel na internetu. Bylo levnější a víc než dostatečně fancy pro mé účely. Business sice řídil Vietnamský pán, ale angličtinu zajišťovala jejího sedmiletá dcerka. 
Zpocený jsem vlezl do sprchy, smradlavé oblečení jsem namočil v umyvadle a až po umytí jsem si uvědomil, že krosna je stále venku, přivázaná ke kolu a já bych tam teď musel jít pouze v ručníku.\
„Na spaní stejně nic nepotřebuju“ blesklo mi hlavou, lehnul jsem a usnul.\
Po několika hodinách mě vzbudilo břicho a zbytek dne jsem střídal postel a záchod.\

### 10.7. Úterý - Ležím

Noc nebyla zdaleka tak strašná jako předchozího dne, ale i tak jsem byl na záchodě víc než dost krát. Polehával jsem až do dopoledne, kdy jsem se rozhodl vyrazit nakoupit nějaké ovoce. Rodinka vlastnící hotel mi nabídla, že mě tam hodí na skútru, ale chtěl jsem si protáhnout nohy. Takže jsem vyrazil směrem, kterým mi ukázali. Po asi kilometru jsem se pomocí překladače optal, kde je trh. Klučina si přečetl, co hledám z té anglické poloviny anglicky mi řekl, že mě tam na skútru hodí, a tak taky udělal. Bylo to tři bloky od místa, kde mě nabral.\
Chtěl jsem nakoupit hroznové víno, ale obchodník si za něj řekl osmdesát tisíc. To jsem odmítl a za patnáct tisíc koupil mango.\
Banány jsem koupil za dvacet pět tisíc. Při placení jsem zjistil, že mám jen dvacet čtyři. Paní to nevadilo. Ještě jsem se zastavil v lékárně a optal se na léky proti průjmu. Stály patnáct tisíc, ale měl jsem jen pěti set tisícovou bankovku a paní jí musela běžet rozměnit jinam. Dala mi nějaká slabá antibiotika a Vietnamskou verzi imodia.\
Zpátky jsem šel zase pěšky, ale když jsem dorazil na hlavní ulici, ptal se mě Vietnamec anglicky na cestu. Zřejmě vypadám jako místní. Řekl jsem mu, že nemám páru, ale mě k sobě na motorku a hodil až před můj hotel.\
Banány jsem si připravil s ovesnou kaší a jedl je u stolu s párem vlastnícím hotel a jejich kamarádem. Moc jsme toho nenapovídali, protože jak už jsem zřejmě zmínil, Vietnamsky neumím zhola nic. Ale několikrát jsem použil překladač abych jim sdělil odkud jsem, jak jsem se tam dostal, kam jedu, kde jsem studoval a podobně.\
Najedený jsem se odebral zpátky do postele, kde jsem koukal na poslední díl Humans a Ready Player One, čímž jsem zabil zbytek dne.\

### 11.7. Středa - Moje duše je ucházející

Ráno jsem se vzbudil v 7:30. Dal jsem si sprchu, zabalil si věci do batohu a vydal se najít rodinku, abych jim zaplatil zbývajících 200000 za druhou noc. Kdy jsem si poutal baťoh na kolo, holčička hrála na moje ukulele. Vůbec jí to nešlo a moje rady šly úplně mimo ni. Mamince to šlo o něco líp.\
Když bylo vše navázáno, naposledy jsem jim zamával a vyrazil na kole vstříc novému dni. Projel jsem vesnicí až k útesu, ze kterého byl docela hezký výhled na moře, které mělo světlejší odstín modři než nebe nad ním. Slovo útes indikuje, že jsem nejel po vodorovné silnici, nýbrž po docela strmém kopci. Nahoře jsem si vyfotil pár fotek a vypil čtvrt své láhve. Tedy v opačném pořadí.\
Pak jsem ale naštěstí pokračoval z kopce dolů. Kolem silnice byly skály, na nich poskakovali horské kozy a dole po silnici běhaly krávy. Byl to docela zajímavý pohled. Za další zatáčkou se ale najednou mého kola začaly ozývat divné zvuky a já jsem zjistil, že je to tím, že duše v zadním kole už podruhé utrpěla defekt.\
Psychicky jsem byl připraven na možnost, že píchnu, to se prostě na kole stává, ale pro jistotu se ještě rozpršelo. I na to jsem byl připravený, i když musím říct, že mé psychické rezervy se začínaly tenčit. Co mě ale dostalo do téměř hysterického smíchu bylo to, že můj automatický DJ jménem "tlačítko shuffle" vybral písničku od Tata Bojs názvem "Duševní" jejíž referén zní "Moje duše je ucházející".\
Tentokrát ale nebyla nejbližší opravna 30 metrů, ale nejméně šest kilometrů. Tlačil jsem tedy kolo do kopce a z kopce za slov Milana Caise jako „ona někdy praskne jen tak“ a „Moje duše zpuchřelá“. Mával na projíždějící auta, která mě absolutně ignorovala a když jsem potkal skupinu lidí sedících u dodávky, zeptal jsem se pantomimicky, zdali nemají pumpičku. Prý nemají, odpověděli taktéž pantomimou. Nezbývalo než tlačit kolo další 3 km.\
Ve vesnici jsem ukázal na vyfouklé kolo a první dva kluci mi ukázali směr, ve kterém jsem po minutí asi pěti domů spatřil dílnu. Tentokrát nebylo třeba sundávat kolo z rámu. Dokonce ani krosnu jsem sundávat nemusel. Pán pouze položil moje kolo na bok, vzal montpáku a vyndal duši ven. Mezitím kolem mě pobíhala děcka A po chvíli se k nám přidala jejich mamka, která děti nabádala, aby se mě zeptali odkud jsem, kolik mi je lez, a jak se jmenuji. Tři standardní věci, na které jsem vás tu děcka zeptají snad všude. pít toho buď neumí anebo jsou tak stydlivá, že jsem se nikdy nedostal za bariéru jejich studu.\
Ve snaze vysvětlit jim že Pocházím z České kotliny jsem zřejmě neuspěl tak jsem alespoň přiložil ruku k dílu při zalepování díry v duši. Po pár minutách bylo hotovo a pan za to nic nechtěl jsi mě velice potěšil. Mohl jsem totiž pokračovat se stejně těžkou peněženkou až na oběd. 
Restaurace na rohu dvou ulic jsem dlouho Vybíral dával jsem do překladače všechny možné nápisy z jejich tabule, ale nakonec jsem vybral smaženou rýži, kterou vyráběla usměvavá paní na pánvi přímo vedle stolů, protože vypadala skvěle a voněla ještě líp.\
vaření přímo před očima zákazníků je v Evropě považováno za velký luxus tady je to naprostý standard. Chcete-li se cítit jako v pětihvězdičkové restauraci v centru Prahy? Jeďte do Vietnamu.\
I přesto že jídlo stálo pouhých 40. 000 vietnamských dongů zjistil jsem že moje peněženka své prázdnotou. tedy jídlo jsem ještě dokázal zaplatit, ale už bylo načase jít vybrat. Google mi poradil kde by měl být bankomat banky, u které se minule vybírat bez poplatku. Banka tam skutečně byla, ale ve skutečnosti to byl polorozpadlý domek s nápisem Agribank a v místech kde by mohl být bankomat, byl akorát tak štěkající pes. Nicméně mi tam kolemjdoucí poradil, že bankomat je asi o sto metrů dále po hlavní silnici. Vydal jsem se tedy tam, ale nalezl jsem pobočku banky, se kterou jsem ještě neměl zkušenosti. Po vložení karty mě informoval bankomat o tom, že funguje velkou v něm koupal a pak mi řekl je mi bude účtován poplatek. Neřekl mi, že nebude účtován poplatek při výběru. Řekl, že mi bude účtován poplatek ze všech možných tlačítek fungovalo pouze Ok. Co nadělám Vybral jsem dva miliony, a nakonec jsem se z účtenky dozvěděl že jsem zaplatil 2055000, Takže Taiwanci na mě právě vydělali 100 Taiwanských dolarů a Vietnamci 50000 vietnamských dongů. No jo člověk musí investovat do těchto kultur.\
Po rovné silnici jsem ujel asi tak 10 km, když se opět ozval ten skvělý zvuk a já jsem jel po ráfku, místo po gumě. Tentokrát mi sice nehrála žádná příhodná píseň, ale déšť na sebe nenechal čekat a tentokrát přišel pořádný slejvák. Seděl jsem na benzínce koukal, jak prší napsal Jardovi, jak je tenhle den pod psa a on mi napsal, že bych si měl pustit Riders On the Storm.\
Na přesně to jsem udělal. Musím říct, že mi to vlilo krev do žil a vrátil víru ve vesmíru který mě dneska pěkně štvát. Dva kluci se záplatou a Mont pákou naštěstí nebyli daleko. Spolu jsme opravili kolo Já jsem zase všechno zpátky navázal na něj a vyrazil dál. Moc se to nedělo střídal století déšť s podmáčenou oblohou kolem mě byly nekonečné rýžová pole čas od času nějaké domy, a nakonec jsem se rozhodl ubytovat v hotelu o něco dříve, než obvykle abych stihnul dopsat deník který už hodně strádá. v prvním hotelu mě chtěli ubytovat z 180000 a ještě tam na mě křičel pes. Ne děkuji. Šel jsem do dalšího, kde měli pokoje za 150. Kvalita podle mě stejná bral jsem ten.\
K večeru jsem vyrazil ven na jídlo. Nikde nic nebylo až jsem zahlédl paní koukat na televizi ve velkém otevřeném prostoru s několika stoly a mnoha židlemi.\
Naznačil jsem rukou pohybující k ústům, že bych rád jedl, zda je to u nich možné. Něco Vietnamsky povídala a pak když viděla, že jí nerozumím zbla, mávla rukou ať jdu dále. Hlavou kývla ať se posadím a rukou ukázala na poloprázdnou misku s klíčky v omáčce. V tom mi bylo jasné, že jsem se právě napakoval k někomu domů a jsou mi nabídnuty zbytky večeře. Dříve než jsem se ale nadál, přistála přede mnou miska rýže z rýžovaru a do rukou mi paní strčila hůlky. Dokonce jsem dostal krevety. Po jídle mi velice mírně, ale přece naznačila, že bych se měl klidit. A tak jsem se vrátil na svůj pokoj.\

### 12.7. Čtvrtek - Jízda a kafíčko

Budík zazvonil v pět. „Tak na to nemám“ prolétlo mi hlavou a přehodil ho na šestou. I tak nebylo nejjednodušší se zvednout a vyrazit. Dal jsem rychlou sprchu, přímo v ní vyčistil zuby. Zabalil se zpátky do krosny, a seběhl dolů, kde už byla připravená paní. Odškrtla si mě ve své knize, já jí vrátil klíče a požádal jí o vodu do mé láhve. Nalila mi místní čaj. Protože tady se voda nepije, tady se vylouhované listí. Vlastně je to fajn. Člověk ví, že voda prošla varem.\
Nakonec jsem jí zamával, protože Vietnamsky si nepamatuju ani pozdrav. Zní podobně jako španělské Tam Bien, ale ne úplně. Přivázal jsem své hmotné statky na mé vozidlo a vyrazil do víru nekonečna.\
Od Vinhu mě dělilo přesně padesát kilometrů. Řekl jsem si, že dneska ujedu stovku a můžu si dopřát snídani až po dvaceti, abych něco ujel. 
A tak patníky pomalu odečítaly vzdálenost. 45…40…35… cítil jsem se pořád docela ready. Silnice byla rovná, slunce pod mrakem, a tak jsem pokračoval. 15.. 5.. No, a nakonec jsem si dal phở až ve Vinhu. Nevím, co mě k tomu vedlo, ale nešetřil jsem pálivým. Česnek, chilli, jiné chilli, všechno jsem tam dal a tím jsem prodloužil konzumaci jedné misky polévky na půlhodiny. K tomu jsem si dal další místní čaj s ledem.\
Poté jsem si ještě koupil nanuk, doplnil vodu a vyrazil skrz střed města dále na Jih. Mohl jsem jet dvěma směry. Vybral jsem ten, který by mohl skýtat výhled na horu s budhistickým chrámem. Byla to méně frekventovaná, ale hezká rovná silnice s výhledem na hory bez budhistického chrámu.\
Po dalších dvaceti kilometrech skrz mírné poprchávání jsem pocítil nedostatek cukru a zastavil u cedule Ca-phé. Kavárnou bylo bambusové stavení a já jsem dostal překapávanou kávu s kondenzovaným mlékem. Když jsem se usadil, 郁絜 mi zrovna psala, že pokud chci psát deník, měl bych si možná sednout kavárny, což mě rozesmálo a pustil jsem se do toho. 
Mezitím jsem ještě napsal Couchsurferce, která by se měla nacházet na cestě přede mnou, a ona mou, docela dlouhou a podrobnou, žádost přijala. Během psaní s ní, jsem zjistil, že bydlí na Ho Či Minově dálnici. Také jsem zjistil, že já na Ho Či Minově dálnici nejsem, takže bude potřeba jistá korekce trasy. A jejího obydlí už dnes nebudu schopen dosáhnout. Nezbývá než se tedy těšit na setkání dne dalšího.\
K psaní a druhé kávě jsem dostal zadarmo papáju. Miluju tuhle zemi. Místní káva je jak kokain. Když jsem za ní po další hodině platil, optal se mě jeden zákazník, odkud jsem a došla řeč na to, že jsem studoval na Taiwanu. Paní kavárnice mi ukázala, že na Taiwanu byla 4 roky a na otázku 你會說中文嗎? (Umíte čínsky?) Mi byla odpovědí extrémní smršť čínských slov.\
Odpověděl jsem tedy 我的中文不好. (Moje čínština stojí za houby.) A pokračovali jsme sice čínsky, ale velmi pomalu a polopaticky, takže jsem tam pobyl ještě půl hodiny.\
Když jsem vyrazil dál na cestu. Stíny už se natahovaly. Popojel jsem asi patnáct kilometrů, do míst, kde bylo třeba uhnout z hlavní silnice, abych se zítra dostal k Tam. Ve vesničce měli hotel, ale na recepci si řekli tři sta tisíc, a to je mimo mou platovou třídu. Rozhodl jsem se tedy pro hamak. Jel jsem dál vytyčeným směrem a na konci městečka jsem našel ještě jeden, internetem neznačený hotel. Tam chtěli 250, zprvu taky vypadali nesmlouvavě, ale můj odchod je donutil, přehodnotit situaci a nových dvě stě tisíc už jsem skousl.\
Aspoň si budu moci dojít na večeři s vědomím, že moje věci jsou zamčené, vyspat se v posteli a ráno se oholit abych před Couchsurferkou nevypadal jak opice.\
K oné večeři jsem si dal bagetu ze stánku na ulici od roztomile vypadající paní. Stála jen deset tisíc a byla extrémně dobrá, než jsem jí dojedl, věděl jsem, že chci ještě jednu. Mezitím ale přišel její synek a začal jí brát peníze z kasičky. Přemýšlel jsem, zda mu jednu vrazit, ale nechtěl jsem rozpoutávat mezinárodní konflikt. Navíc bych taky pravděpodobně dostal na budku. Nakonec ho nějak přiměla vrátit většinu peněz zpátky. Mě udělala druhou bagetu a já se odloudal na do svého pokoje, kde jsem po sprše padl jak zabitý.\

### 13.7. Pátek  - Angličtina s Tam

Budík ve tři čtvrtě na šest jsem tentokrát neodložil. Za okny právě probíhala průtrž mračen. Jelikož jsem byl v hotelu a koupelna disponovala velkým zrcadlem, rozhodl jsem se využít situace, oholit se a ostříhat si vlasy. Po půl hodině, sbalený a odhlášený z pokoje jsem navazoval krosnu na mé kolo. Venku ze zase rozpršelo a po konzultaci s předními světovými servery v předpovědi počasí jsem zjistil, že jen tak nepřestane. 
Co naplat, vydal jsem se koupit pláštěnku. První obchod, kde jsem se zastavil, prodával místo pláštěnek polévku z vnitřností. Nic pro mě. Hned u druhého jsem ale měl štěstí. Měli dokonce dva druhy. Levnější igelitovou a dražší, pravděpodobně taky igelitovou, ale vyšší kvality s průhledným předkem na světlo skútru. Pláštěnka totiž nebyla určená pro pěší chůzi, ale pro jízdu na motorce, což je pochopitelné, neboť tady nikdo nikam nechodí, kdy může jet na skútru. Vypadala jako fialové pončo a stála osmdesát tisíc. Kauf dne.\
Zpátky ke kolu už jsem šel zabalen do tohoto nového člena mé garderoby. A Taiwanský deštník se mi posmutněle houpal v ruce.\
Pončo přede mnou dokázalo skrýt nejen mé ruce na řídítkách, ale i přední košík. A tak jsem si to razil padající vodou směrem, který mi napsala couchsurferka Tam.\
Krajina se začala zprvu vlnit, pak krabatět a pak malých kopečků začaly růst pořádné kopce. „Co jsi to na nás ušil za boudu Adame“, slyšel jsem naříkat své pracující nohy.\
Nicméně plán byl ujet pouze 50 kilometrů. Takže pár kopečků mě přece nezabije. Když jsem dorazil na Ho Či Minhovu dálnici, objevil jsem, že jde o velmi malou okresku, se snad ještě horším terénem než dosavadní cesta. Zbývalo mi posledních 17 kilometru, když mi Tam psala, kde se nacházím. Domluvili jsme se, že mě vyzvedne na benzínce, kousek od jejího domu. 
Po hodince a půl se přesně tak stalo. Její dům byl zároveň prodejna elektra. Představila mi své dva syny se snadno zapamatovatelnými jmény Bi a Bo, manžela Huanga, bohužel nemluvícího anglicky a sestřenici, jejíž jméno mi vypadlo.\
Společně jsme obědvali rýži se spoustou příloh. Vaječnou plackou, dušenou rýží, rajčatovým salátem a ti, kdo jedli maso měli i vepřové a rybu. Všechno bylo hrozně moc dobré. U jídla mi Tam vyprávěla o své cestě do Washingtonu DC, kam byla vybrána jako jedna ze tří Vietnamských učitelek angličtiny. Kluci se u jídla prali. Jednomu bylo pět, druhému sedm.\
Po jídle si šla odpočinout, protože ve tři hodiny vyučuje. Já jsem si chvíli zapisoval, co se doposavad dělo. Někdy ve ti čtvrtě na tři jsme se kromě taťky vydali do školy. Tam se oblékla do něčeho, co by se dalo popsat jako cestovní vak. Vím, že ženy v Asii si chtějí zachovat neopálenou kůži, ale přišlo mi, že ve Vietnamu to není tak vyhrocené. Zřejmě je.\
Kolem třídy už bloumalo asi patnáct dětí. Pak jsme šli dovnitř, Tam mě posadila před třídu a já jsem se představil. A pak jsme komunikovali anglicky. Zapomněl jsem vzít si ukulele, ale Tam pro něj někoho poslala. Každého jsem se ptal na nějakou otázku, kolik jim je, co rádi dělají ve volném čase. A podobně. Byla to docela zábava. Ale dělali hluk a v tom se jim špatně rozumělo. Uvědomil jsem si, že jsem taky docela unavený. Přece jen už jsem ujel padesát kilometrů. Nicméně jsem si dál povídal s dětmi. Lekce trvala tak 2 hodiny a posledních patnáct minut jsem hrál na ukulele, zpíval a potom nechal ukulele kolovat s občasnou radou.\
O přestávce jsem dostal od Taminy asistentky jablko a hrušku. Taky jsem se s dečkami fotil, i když většina holek se stihla rozutéct pryč.\
Pak nastoupila další třída, ale jejich úroveň angličtiny byla podstatně nižší, takže jsem se jen ptal, jak se jmenují, kolik jim je a učili jsme se základní fráze.\
Po asi dvaceti minutách, mě Bo a Bi odvezl jejich taťka autem zpátky k nim domů. Po krátkém odpočinku jsme měli večeři.\
A ta byla famózní. Polévka s rozšlehanými vejci, a v ní rajčata, samozřejmě rýže z rýžovaru, brambory na plátky s smažené s cibulkou (musím se naučit dělat takové brambory), salát a fialové zelí, a pro masožravce také ryba a hovězí. 
Brambor jsem se přecpal k prasknutí.\
Večer jsme ještě jednou jeli do centra. Tentokrát jsem se cítil dost unaveně, ale ptal jsem se na otázky a odpovídal na dotazy, Taky jsem nakonec zahrál, ale zpívat se mi nechtělo.\
Po hodině jsme já a celá rodina jeli na druhou večeři. Dali jsme si spring rolls a rýžové nudle bez chuti s cibulkou. Obojí se máčelo v omáčce podobné té, co mají Thajci ke všemu. Nebylo to nejlepší jídlo, jaké jsem kdy jedl, ale nebylo špatné. Snažil jsem se sníst ho co nejvíc, i když jsem stále měl v sobě brambory z minulého jídla, protož jsem pojal podezření, že co nedojíme se vyhodí.\
Když jsme dojeli domů, bylo před jedenáctou a já byl tak ospalý, že jsem si v podstatě jen lehl a spal.\

### 14.7. Sobota - Jako doma v obchodě s postelemi a elektrem

Nevím, zda je Tamina rodina bohatá nebo ne. Na jednu stranu mají auto, motorku, manžel prodává elektro ve vlastním obchodě a Tam má vlastní anglické centrum, jedí jak utržení ze řetězu, a působí na výši, ale na druhou stranu bydlí v ve dvou malých pokojích za obchodem natěsnaní, na maličkém prostoru. Možná to tak ale Vietnamci dělají. Nemají prostě potřebu mít velké pokoje, fancy domy a zbytečné věci v nich.\
Ať už je to, jak je to. Přirůstají mi k srdci. Být s nimi je jako být součástí fungující rodiny a takový pocit už jsem setsakra dlouho neměl.\
Tamin manžel nám ráno připravil nudle v pálivé polévce k snídani, sotva jsem dojedl, posadil mě za sebe na motorku a přehodil přes nás jednu pláštěnku, takže jsem kromě svého ukulele nic neviděl. Nepršel až tak moc abych se krčil za Asiatem menším než já, a tak jsem se vysoukal z pod pláštěnky a užíval si výhledu a proudícího vzduchu.\
Třída, kterou jsem navštívil tentokrát, byla sloužená z podstatně méně lidí a více holek než kluků. V přední řadě seděla holčina, která byla jasně komunikativnější než ostatní. Tam mi vysvětlila, že na rozdíl od ostatních chodila na jiné lekce, takže je napřed.\
Zprvu jsem si toho nevšiml, ale připomínala mi Katarinu. Ne připomínala, až na rovné vlasy to byla stejná osoba. Stejně se hýbala, smála, mluvila a měla úplně stejné oči. Čím víc jsem se na ní díval, tím divnější mi to přišlo. Akorát jí bylo třináct.\
Ostatní si toho nepochybně všimli. Ale bavil jsem se se všemi. Nakonec mě přemluvili, nebo spíš Katarinina dvojnice mě přemluvila abych nejen zahrál na ukulele, ale i zpíval. Bylo to docela fajn, všichni poslouchali se zatajenými dechy. A když jsem dohrál, tleskali.\
Zpátky do krámu jsme jeli autem. Tam nakoupila ovoce, které vypadá jako durian, ale které na rozdíl od durianu výborně chutná. Trochu jako ananas, ale bez vší té vodnatosti a lepivosti.\
K obědu jsme měli dva druhy ryb. Mořskou, zřejmě tuňáka a říční, která měla břicho plné oranžových jiker. K tomu jsme opět měli skvělé brambory s mrkví a polévku ze zeleniny.\
Po obědě jsme jeli s Benem na prohlídku města. Vezl jsem ho vzadu na svém kole. Nakonec jsem tak opravdu využil stupátka pro druhou osobu. Projížděli jsme kolem jezera, a nakonec jsme jeli do centra na mou poslední hodinu. Tentokrát jsem neměl ukulele, ale povídal jsem si o něco déle. Děcek bylo spousta, kolem sedmi let a měli velkou spoustu dotazů.\
Po hodině jsme s Benem jeli zpátky na kole, ale zastavili jsme se v kavárně na kávu a 奶茶. Byla tam neskutečně krásná servírka. Opravdu mě zamrzelo, že neumím Vietnamsky.\
Když jsme na kole dojeli zpátky do obchodu, všichni ostatní už tam byli a jedli křupky. Seděli jsme a povídali jsme si. Potom jsem psal Yuni a ptal se, jak zvládá Filipův odjezd. Chvíli jsme si stěžovali, jak nás oba odchod poznamenal a ona mi psala, jak moc se těší do Prahy.\
K večeři jsme měli dýni, která se máčela v sezamu, hovězí maso, rybu od oběda, a kopu bambusu. Bambus je tady stejně hnusný jako na taiwanu, zato dýně byla moc dobrá. Společně s rýží taky docela sytá. Už zase jsem se přecpal k prasknutí.\
Po večeři jsme chvíli odpočívali, já jsem si zapisoval do deníku a v devět večer začal fotbal. Snad poprvé v životě jsem se šel plánovaně dívat na fotbal.\
Belgie proti Anglii. Zápas o třetí místo.\
Jak jsem se obával, fotbal je pořád neskutečně nudná hra. Ke konci už Angličané ani neběhali. Prohráli 0:2 a my jsme šli spát.\

### 15.7. Neděle - Krajina jak z Foresta Gumpa

Tam mě vzbudila, když šla do centra. A to bylo naposledy, když jsem jí viděl. Spali jsme ještě asi hodinku a potom mě Bo vzbudil, že se jde snídat. Opět jsem dostal nudlovou polévku. Tamin manžel si jí dal taky. Klukům udělal nějaký podivný rybí tuk s vejcem.\
Po snídani jsem hodil krosnu na kolo, natočil vodu do láhve a za křiku kluků, „bye Adam“ jsem se vydal zpátky na Ho Či Minovu dálnici.\
Docela mě ten odjezd vzal. Je zvláštní, jak mi ti kluci přirostli k srdci za tak krátký čas. Škoda, že Tam pracovala a nemohla se se mnou rozloučit taky. Alespoň jsem jí napsal.\
Jak už jsem zmínil, Či Minova dálnice není žádná dálnice, a to nejen co do povrchu, množství pruhů, ale i do stoupání. Je to klikatice plná kopců a skopců. Pohyb po ní vyžaduje svaly a morální sílu. Tu jsem občas ztrácel, když se přede mnou objevilo stoupání přes horu do dalšího údolí.\
Když jsem se dostal za rozcestí směrem na doporučenou Phong Nha Cave, nechal jsem si mobilem ukázat výškový profil tras a zamával oné jeskyni, protože kdybych zvolil cestu k ní, ohl bych se rozloučit se svými nohami.\
Ale ve vnitrozemní cesta nabízela výhledy jako ve Vietcongu, a to za tu námahu stálo. Velká hnědá řeka, kolem ní hory a na jejich bocích rýžová políčka. Na ulicích místo aut černí buvoli a oranžové krávy. Neustálé poprchávání občas přecházející v pořádný slejvák, přesně jako ve Forestu Gumpovi.\
Někdy po druhé hodině už mí tělo zatoužilo po nějakých sacharidech, ale nikde nebyla cedule s jídlem. V jedné vesnici jsem se zastavil v sámošce, kde prodával klučina s velmi dobrou angličtinou. Když jsem se ho ptal, jak je možné, že umí anglicky tak dobře vysvětlil mi, že na rozdíl od ostatních není líný se to naučit. Proti tomu žádná.\
Koupil jsem si od něj dvě sladké housky a pitíčko/energetický nápoj. O kus dál jsem zastavil u nápisu cafe. Kávu jsem sice dostal, ale od skutečné kávy to bylo na míle daleko. Spíš to byla kola s kávovým aftertastem. 
Nad tímto divnodrinkem jsem chvíli chatoval s okolním světem a poté se vydal dál do deštivé krajiny Vietnamské džungle. Pršelo opravdu hodně. Ještě že jsem koupil tu parádní pláštěnku.\
Na pozdní oběd jsem se zastavil v centru malého města o třicet kilometrů dále. Objednal jsem náhodným ukázáním na tři hrnce a dostal jsem vepřové maso, trochu sekané, vajíčko, tunu rýže, fazolky, cibulku a nad rámec toho mi pán přinesl misku bambusu i přes to, že jsem mu naznačoval, že bambus mi nechutná.\
Zůstal tedy netknutý. Zbytek jsem spořádal, i když mi to trvalo skoro hodinu.\
Pokračoval jsem po cestě dalších pár hodin. Kolem mě byly dech beroucí skály čnící z rýžových polí a obrovské řeky. Jedná škoda byla, že v deštivém počasí vypadaly všechny fotky jako rozmazané nic.\
K večeru jsem zakotvil v kavárně, u které kluci hráli kulečník. Před kavárnou bylo sezení se stříškou na sloupcích a já měl v plánu dát si tam kafčo a sedět tam tak dlouho, dokud nebude čas natáhnout si hamak mezi sloupky a usnout.\
Kafčo jsem si dal, ale hamak nenatáhl. Místní byli překvapivě hrubí, když jsem jim tu myšlenku sdělil. V jejich tvářích se zjevil hněv, a dokonce anglicky jsem se dozvěděl ať zaplatím a vypadnu, že zavírají. A tak jsem bloudil bez světla vesnicí, hledaje místo k přespání. Čas od času jsem viděl shromáždění kolem televize. Lidé sledovali finále World Cupu, které mi bylo v tu chvíli naprosto ukradené.\
Nalezl jsem něco jako velký altán s hezkými sloupy a dobrým střešním přesahem, ale byl za zamčenou bránou, a ještě ho střežil pes. Po další chvíli jsem v dáli zahlédl osvětlenou svatební stan. Velká střecha, pevné sloupky, co víc si přát. Škoda jen toho světla. Datum v předu svatebního altánu hlásalo, že svatba se bude konat zítra, a tak jsem se rozhodl se svítáním zmizet. V noci vydatně pršelo a před deštěm se zřejmě rozhodl na chvíli schovat bezzubý děda, kterého běloch v hamaku zaujal, a tak si mě docela zblízka prohlížel, což mi při vzbuzení přivodilo menší infarkt.\

### 16.7. Pondělí - Na pláž

Přesně jak jsem plánoval, vstal jsem lehoučce po páté, sbalil spacák, hamak a vydal se na cestu. Silnicím po páté hodině ranní dominovaly staré Vietnamky na kolech. Pomalu ale jistě se k nim přidávaly kamiony a na mě pomalu ale jistě přicházel hlad. Ze své pláštěnky jsem vyhlížel kde bych si dal teplé pho.\
Těm vietnamským nápisům stále nerozumím. Občas píší bun, súp, pho, nebo chá. Ale všechno jsou to podle mě stejné polévky. Liší se jen v tom, zdali jsou kuřecí ga, nebo vepřové bo.\
Našel jsem jídelnu podle množství motorek. Ty patřili snídajícím dělníkům, kteří měli zřejmě srandu z mého kola. Polévku ale měli dobrou a dostal jsem k ní ještě lepší salát a teplý čaj. Na mobilu jsem napsal dvěma couchsurferkám bydlícím ve městě, kam zrovna mířím. Ani jedna z nich ale nebyla aktivní už asi tři týdny, takže jsem tomu nepřikládal značné naděje.\
Po dojedení jsem opět pokračoval v jízdě deštěm. Kolem mě byly na obou stranách krásné hory rostoucí kolmo z rýžových polí. Lidé navštěvují Ninh Binh, kde je takových hor jeden park, ale tady jsou všude.\
Po asi deseti kilometrech se rozpršelo opravdu silně a já zahlédl roztomilou kavárničku, kde jsem zasedl a u kávy se rozhodl zaplnit díry v deníku z Taiwanu dřív, než zapomenu, co se dělo. A že tam takových děr je. Někdy chybí celé dny.\
Seděl jsem tam asi dvě hodiny, než jsem se rozhodl pokračovat v jízdě. Po asi dvou kilometrech se zase rozpršelo. Na benzínce jsem se zastavil kvůli vykonání potřeby a pak už jel bez přestávky až do města na pobřeží, kde jsem si pořídil svůj čtvrtý defekt.\
Odtlačil jsem kolo asi sto metrů do cyklo prodejny. K opravě se sešla celá společnost. Paní, dva pánové a mladá holčina. Mechanik zprvu zalepil duši, ale poté řekl, že je to špatné a jako vysvětlení podal „No Vietnam“. Duše byla navržená na Taiwanu a vyrobená ve Vietnamu, takže nemyslel výrobu, ale určení produktu a za 50 tisíc jsem od něj koupil duši „Vietnam OK“. Tak uvidíme, jak daleko se na ní dostanu.\
Po několika dnech jsem opět dorazil na silnici A1. Proti horské cestě jsem na ní letěl jako rozžhavený nůž máslem.\
Na oběd jsem se zastavil v podniku, kde jsem dostal výborné maso s rýží a naprosto nechutnou polévku z bambusu a rybí hlavy. Rybí očko na mě z polévky hledělo s výrazem nepopsatelné hrůzy.\
Dalších dvacet kilometrů po dálnici uplynulo, když z ničeho nic vedle mě byla písečná pláž a přede mnou odporný kopec. Odbočil jsem a vyrazil odpočívat, neboť u pláže byl přístřešek s velkým množstvím sloupů, mezi kterými si Vietnamci natáhli sítě. Vietnam je opravdu hamakové království, téměř před každým druhým domem lze spatřit zelenou nebo černou síť nataženou mezi dvěma stromy, nebo v nosiči speciálně vymyšleném k tomuto účelu.\
Pod přístřeškem jsem sítí napočítal nejméně dvacet a ihned jsem připojil svojí, která byla ještě navlhlá z noci ve svatební markýze.\
Přišla na mě taková lenost, že jsem se rozhodl tam zůstat přes noc. A tak jsem se prostě pohupoval, četl si a občas si psal s lidmi v civilizaci až do večera, kdy jsem svou síť přesunul více pod střechu v obavách z nočního deště.\
Obavy byly opodstatněné, jelikož mě v noci probudil proud vody tekoucí z díry ve střeše přímo na mou tvář. Přesunul jsem se tedy ještě jednou a ve svém spacáku spal až do rána.\

### 17.7. Úterý - Stává se ze mě kavárenský povaleč

Když jsem se vzbudil pršelo a moře bylo rozbouřené. Nebylo kam chvátat, a tak jsem si dopřál ještě další hodinku a půl spánku. Během té se mračna rozešla, ale na koupání to pořád nebylo. Sbalil jsem se a vyrazil. Přede mnou byl šílený kopec, ale když jsme ho vyjel, kopec dolů mě dovezl až do města na snídani.\
Jak jinak než pho.\
Dalších asi 10 kilometrů mě přivedlo na předměstí Dong Hoi. Měl jsem plánu zasednout někde ve městě na kávu, ale příjemnou kavárnu v čínském stylu jsem zahlédl ještě dříve, než jsem dorazil do centra. Že se ze mě ve Vietnamu stane kavárenský povaleč jsem netušil, ale výborná káva tu stojí od deseti do dvaceti korun a mám deset dní na zdolání tři sta kilometrů. Navíc je možné, že se přece jen ozve nějaký z Couchsurferů, kterým jsme napsal, tak proč odtud spěchat.\
V kavárně jsem strávil asi pět hodin. Dopsal několik dní v deníku, už začíná působit téměř celistvě, vypil tři jejich kávy a asi čtyři čaje. Trochu mě zarazilo, že jedna káva stála třicet tisíc. Myslím, že se mě rozhodl obrat, protože předtím říkal jiné číslo.\
Ale pořád… káva dobrá a třicet korun mě nezabije. Příště bych se ale měl zeptat co káva stojí.\
Na kole jsem sjel do centra. Jarda psal, že ho opili nějací místní. Podle mapy jsem dojel do Buffalo hostelu. Byl na moc hezkém místě. U delty řeky, vedle rozpadlého kostelu, jedné ze dvou památek, které Dong Hai nabízí.\
Uvnitř to připomínalo raeggae bar, obsluha byla příjemná, dal jsem jim pas a věci hodil nahoru do prvního patra na vyšší postel v tří palandovém pokoji. Na kole jsem poté vyrazil hledat něco k jídlu.\
Zahlédl jsem místo, kde čekali na jídlo čtyři místní cápci. Naznačili mi, že si mám přisednout a hned mi nalili pivo a chtěli si přiťukávat.\
K jídlu bylo snad všechno. Chobotnice, vajíčková placka, ryba, vepřové, zelenina, tuna rýže, a samozřejmě kyselo pálivá omáčka.\
Během jídla mi nadávali do misky všechno možné, kosti a plechovky od piva házeli na podlahu a zřejmě to byla parta, ne příliš vysoce postavených lidí. Dál do mě lili pivo, ale když přišlo na placení, odmávli mě rukou, že jsem zvaný. Byl to zvláštní, ale příjemný zážitek. Taky jsem byl docela opilý, ale v rámci možností, jsem byl stále schopný bez problému jezdit na kole po Vietnamských silnicích.\
Západ slunce se blížil a zlatá hodinka vykreslovala nebe nad zátokou a po několika fotkách města u vody jsem na kole dojel i k druhé památce, kterou Dong Hoi nabízí, a to k historické bráně, která už kolem sebe dávno nemá opevnění a ční uprostřed malého náměstíčka.\
Večer jsem strávil dole v Buffalo Pubu, kde jsem se střídavě věnoval psaní a diskuzi se servírkou, která byla moc roztomilá.\

### 18.8. Středa - Buffalo pub

Díky špuntům jsem se vyspal bezvadně. Probral jsem se někdy v sedm, a uvědomil jsem si, že není kam chvátat a usnul na další hodinu.\
Klučiny, který to tu buď vede, anebo alespoň působí dojmem, že je tu hlavní jsem se zeptal, kdy mi vrátí vyprané oblečení. Prý odpoledne, což rozhodlo o tom, že tady zůstávám ještě jeden den. Dal jsem se do řeči se servírkou. Patala se odkud jsem, ale Čechy nezná. Uvařila mi kávu a já jsem pokračoval ve svém kavárenském povalování. Na další den jsem plánoval téměř sto kilometrů, tak proč se chvíli nepoflakovat.\
S notebookem jsem posedával v dole v Buffalo pubu, řešil Couchsurfing, což je extrémně časožravá činnost. Dopisoval něco do deníku, popíjel pivo z Hue a bavil se s lidmi co tudy proudili.\
Napsal jsem chlápkovi z Hong Kongu, měl velmi zajímavý a velmi obsáhlý profil. I kdyby mě nehostil, měl jsem radost, že jsem ho nalezl, protože jsem díky němu nalezl dobré zdroje informací o Hong Kongu. Odepsal docela rychle. Už měl plno. Trochu mě to zamrzelo, ale s tím se musí počítat.\
Mezitím přišel do Buffala veselý vysoký blonďatý břit. Dali jsme se do řeči, pak jsme dali pivko a šli hrát kulečník.\
Při první hře mě porazil, při druhé to bylo opravdu těsné a objevili jsme, že posloucháme spoustu podobných kapel. Po chvíli se k nám přidal Číňan, cestující na motorce ze Saigonu do Hanoje. Před odjezdem do Vietnamu se rozešel s přítelkyní, což mě donutilo myslet na mé opouštění Taiwanu, ale jeho holka ho podvedla, což ve zvráceném slova smyslu může pomoci odjet na cesty.\
Živil se zvláštním způsobem. Měl stránky, nabízející trička s anime motivy. Když zákazník tričko objedná, jeho systém ho automaticky nakoupí na Alibabě a s provizí ho prodá zákazníkovi. Ve Vietnamu šetřil na cestu do Evropy. Za kloboukem měl tenhle kluk. Po chvíli ale řekl, že jde do sprchy a od té doby už jsem ho neviděl.\
Třetí partii kulečníku jsem prohrál docela potupně. Nicméně ve Spotify jukeboxu jsme pustili ELO a bavili se o hudbě. Přidal se k nám kluk z Barcelony, který toho dne bloudil na motorce, protože ho prý zradily cedule po cestě i Google mapy. Protože jsem zatím neměl sebemenší problém orientovat se ve Vietnamu ani podle map ani podle cedulí, přisoudil jsem to spíš neschopnosti Španěla, ale nehleděl jsem na něj nijak skrz prsty. Ten umí to a ten zas tohle.\
Dani, tak se jmenoval diametrálně změnil žánr toho,y co jsme poslouchali. Pustil nějakou elektroniku, která nebyla špatná, ale po pár písních se omluvil, že je unavený a půjde spát.\
Ani my jsme to už moc dlouho neprotahovali. Bylo po desáté a já jsem chtěl vyrazit brzo ráno. Zaplatil jsem útratu a vyrazil do postele, kde jsem měl v plánu chvíli číst, ale jakmile jsem si lehl, přišla na mě dřímota.\

### 19.7. Čtvrtek - Už zase jedu celý den

Vzhůru jsem byl v sedm ráno. Když jsem seběhl dolů na snídani, Mike tam již posedával. Dali jsme si snídani, já smažená vejce on míchaná. Oba jsme k tomu dostali kousek rajčete, ale i přes to, že si na míchaná vajíčka nandal spoustu kečupu, rajče nesnědl. Alespoň bylo víc pro mě.\
Ještě jednou se ptal na Sixta Rodrigueze. A pak už jsme jen společně vyběhli nahoru do pokoje, já nastrkal své vyprané věci do krosny a rozloučil jsem se s ním.\
Dole jsem zaplatil, rozloučil se s milou servírkou, který tam byla i předešlého rána, koupil láhev vody, jelikož někdo sebral z košíku u kola ty moje a po zamávání jsem vyrazil na jih. Projel jsem skrz tržiště, přes most, a nakonec jsem se napojil na rychlostní silnici.\
Začalo mrholit. Ne že bych byl promočený, ale nebylo to příjemné a měl jsem pocit, že déšť zesiluje. Oblékl jsem si proto pláštěnku, čímž jsem samozřejmě déšť zahnal.\
I přes to, že jsem snídal vajíčka, cítil jsem, že abych byl schopen bez problému ujet naplánovanou vzdálenost, potřebuji phở. Tahle nudlovo-vodová substance s kousky masa a trávy je pro mě něco jako benzín pro zdejší motorky. Zastavil jsem proto u nápisu phở vedle domečku s chlapíkem a jeho dětmi. Než mi přinesl mou objednanou polévku, Kelly mi napsala, že balík, který jsem poslal do Čech úspěšně dorazil zpátky na Taiwan. A to kvůli foťáku. Nemůžu říct, že bych to nečekal, ale i tak mě to naštvalo. Prý mi ale přiveze foťák do Prahy v září a krabici pošle v následujících dnech. Stálo jí to 100 NTD navíc, takže jí to musím nějak vrátit, až se v Praze uvidíme.\
Co já bych bez Kelly dělal.\
Po dalších patnácti kilometrech jsem zastavil na kávu. Byla překapávaná, extrémně hustá, opravdu dobrá a stála 10 tisíc dongů. Vedle mě hráli tři kluci kulečník, ale neměl jsem chuť se k nim přidávat. Přišel jsem si vychutnat kávu.\
Po dalších patnácti kilometrech zřejmě magický efekt phở vyprchal a já se zastavil na mì xào, neboli smažené nudle. Byly moc dobré a paní ze mě měla docela srandu, protože jsem tam přišel bez bot.\
Dalších patnáct kilometru, zase se mi zachtělo pít kávu. Zřejmě už jsem závislý. Zastavil jsem v podniku s hezkým altánkem, vytáhl počítač a u kávy sepisoval události posledních dní. Taky mi odepsal Couchsurfer. Prý dvacátého sedmého ráno musí odjet, ale pokud se stihnu dostat tam dvacátého čtvrtého, rád mě uvidí. Budu muset šlápnout do pedálů.\
Kouknul jsem na Booking a rozhodl se rychle dopít kávu a vyrazit. Čekalo mě 34 kilometrů k hostelu v Dong Ha. Cestou jsem vyhlížel, kam bych pověsil hamaku, protože mi začínalo být jasné, že to nestihnu dřív, než zapadne slunce, nebo začne déšť. A měl jsem pravdu. Zhruba po osmnácti kilometrech se rozpršelo. Zahlédl jsem budovu s nápisem Hostel. Ale chtěli 200 tisíc za noc. Cítil jsem, že není ten den, kdy by bylo potřeba platit takovou částku a popojel jsem o pár set metrů dále, kde jsem u malého domečku spatřil přístřešek se spoustou sloupů a mezi nimi natažených sítí.\
V jedné se pohupovala asi čtyřicetiletá paní, rukama nohama jsem se jí snažil zeptat, zda bude ok, když si tam natáhnu hamak a přespím tam? Sice to bylo hned u silnice, ale za posledních osmnáct kilometrů jsem nic lepšího nepotkal.\
Zašla dovnitř za druhou paní a ta to s úsměvem odsouhlasila. Když jsem si natáhl svou síť, přišla a naznačila rukou jedení. Kývl jsem a dostal jsem rýžové nudle s pálivou omáčkou. Poděkoval jsem jí a ona šla za mnou a chtěla, abych hrál na ukulele. Chvíli jsme hrál a zpíval, ale když jsem dohrál, chytla mě za ruku a ústy naznačila orální sex.\
Chvilku jsem se na ní díval s tázavě, ale když ukázala na mě, jí, dům a univerzální gesto pro spánek začalo my být jasné kde jsem si ustlal. Vedle domu prostitutky. Neměl jsem sebemenší chuť chytit něco ve Vietnamu a už vůbec ne platit za sex. A to i přes to, že mi ukázala kondomy a cena byla zřejmě sto tisíc. 
Na svůj věk ale byla hezká a její ruka byla šmátravá.\
Aniž bych jí něco dal, stáhla mi trenýrky a udělala mě rukama. Pak mě zatáhla dozadu, umyla mě a zřejmě opravdu očekávala, že jí něco dám, ale když jsem jasně naznačil, že tohle pokračovat nebude. Vzdala to a já se odebral ke svému hamaku, kde jsem kvůli komárům, horku a projíždějícím kamionům spal nepříliš kvalitním spánkem.\

### 20.7. Pátek - Přes sto kilometrů

Když jsem se vzbudil, paní ještě spala. Díky bohu, neměl jsem moc chuť se s ní nějak konfrontovat. Vyčistil jsem zuby a vyrazil do města na phở. Dal jsem si jí ještě na předměstí. Vyřídil jsem u toho všechny včera zanedbané konverzace a poté vyrazil do centra Dong Ha.\
Není to moc velké město Ani moc pěkné město. Našel jsem tam ale malou pěknou kavárničku TOM. Nad kávou jsem věnoval půlhodinku psaní.\
Po dopití kávy jsem vyrazil z města ven k pevnosti Quang Tri Citadel. Pevnosti je silné slovo. Obehnané příkopem to sice bylo, ale víc se to blížilo parku než pevnosti. Uprostřed byl kopeček s Gongem a jinak tráva a cestičky. I tak to ale bylo zajímavé místo. Hlavně ten příkop plný kvetoucích stulíků.\
Na cestě od Quang Tri, jsem si koupil sluchátka za 50 tisíc. A to jen kvůli tomu gumovému špuntíku, který jsem ztratil na svých bezdrátových sluchátkách.\
Oběd se mi podařilo pořídit si vegetariánský. Zprvu to tak nevypadalo, protože jsem postával ve frontě u nějaké bufetové jídelny, ale když jim došla zelenina a zbylo jen maso a bambus, naskočil jsem na kolo a popojel do obyčejně vypadající restaurace, kde se mi pán vysmál, ale nandal mi polévku a paní mi přinesla rýži s tomatovou omáčkou, k tomu quiche a klíčky.\
Po cestě, kde nic nebylo jsem pokračoval nějakých padesát kilometrů pouze se zastávkou na záchod na benzínce, na kávu v čínsky laděné kavárničce a na polévce u téměř bezzubého dědy, který mluvil anglicky. Akorát měl příšerný přízvuk, takže mu bylo rozumět každé páté slovo, a to většinou jen díky tomu, že bohatě gestikuloval.\
Nicméně byl fajn a phở také. Do centra už to bylo jen zhruba pět kilometrů, při jízdě z kopce jsem občas zahlédl hradby starého města, ale já jsem mířil do jižnější části, kde měli být levné hostely, markety a život vůbec.\
A že to tam žilo. Jakmile jsem se dostal na most s čínskými altánky po stranách, přibyly tisíce motorek, kvalita silnice se skokově zhoršila na ukrajinskou úroveň a lidé byli snad všude. Proplétat se tím mišmašem mi vlilo krev do žil. To je přesně ten důvod, proč jezdím na kole. Jasně i dlouhé vzdálenosti s hezkými výhledy mají něco do sebe, ale zdánlivě chaotické město a jeden převod je to co miluji.\
Propletl jsem se tím až k hostelu, který jsem nalezl na Bookingu. Byl dražší, než aplikace hlásala, ale sto dvacet je v pohodě. Těšil jsem se do sprchy. 
Klučina mi dokonce odnesl batoh, i když jsem ho žádal, aby to nedělal.\
Po sprše a převléknutí jsem vyrazil na letmou prohlídku okolí. Mám kolo, takže to nebyl problém. Jezdil jsem skrz novější část města a ochutnával místní speciality. Slanou vaflo-rybu, 珍珠奶茶, sendvič, pivo, další pivo, u kterého jsem se dozvěděl, že 郁絜 se celý den cítila na umření, a ještě k tomu na to byla sama. Psali jsme si a přesvědčovala mě, že teď už je to lepší, ale nebyl jsem si tím tak jistý. Ke konci ale docela vtipkovala, takže možná že se to opravdu lepšilo.\
Když jsem dojel zpátky táhlo na desátou hodinu. Přes sto kilometrů v zádech udělalo svoje a já 

### 21.7.Sobota - Do imperiálního města Huế a ještě dál

Cápek pode mnou strašlivě chrápal. Vzbudilo mě to někdy kolem čtvrté. Taky mi byla zima i přes to, že jsem teplotu na klimatizaci zvednul o několik stupňů. Měl jsem být méně solidární a zvednout jí ještě o pár výš. Ale zachumlal jsem se, nacpal do uší špunty a znovu usnul.\
Chvíli jsem na snídani čekal na střeše, jak mi předešlého dne sdělil zaměstnanec hostelu, dokonce tam bylo snídaňové menu. Ale kromě toho ani noha. Když jsem se šel zeptat dolů, zjistil jsem, že snídaně se podává v prvním patře.\
Objednal jsem nudle s vajíčkem a černou kávu. Nudle byly fenomenální. Naprosto elementární, prostě nudle z pytlíku osmažené s česnekem a přes to smažené vajíčko s tekutým žloutkem, k tomu plátky okurky a rajčete. Dohromady naprostá bomba. Zato káva byla průměrná, ale je to všechno v ceně ubytování. Nakonec je na člověku, co si uloží do paměti. Průměrnou kávu, nebo výborné nudle. Já volím uchovávat to příjemné.\
Naplánoval jsem, co dneska spatřím a na kole vyrazil do víru Huế. Přes most na trh, který nebyl zdaleka tak hezký, jako ten noční na straně, kde bydlím já. Potom skrz bránu do starého města, kde to nevypadalo o mnoho jinak než v novém městě. V podstatě to jen o trochu víc pravoúhle. Ale kanál okolo byl moc hezký na pohled. 
Po chvíli projíždění křížem krážem skrz staré město jsem dorazil k pevnosti. Hlavní chloubě Huế. Zezadu k východu, kde mě oficír informoval, že „neprojdu dál“. Objel jsem jí tedy na kole, vyfotil několik snímků, zamkl kolo a šel k bráně.\
Sto padesát tisíc za vstup. Váhal jsem. Jsem tu je jen jednou, ale došel jsem k názoru, že ještě dnes uvidím spoustu zajímavých věcí a nechal jsem pevnost pevností. Kdybych po tom přece jen toužil, budu tu ještě den.\
Pagoda o pár kilometrů dále podél parfémové řeky byla zadarmo. Zrovna jako budhistický chrám u ní. Nebo další budhistický chrám na opačné straně řeky. Ale nenechte se zmýlit, vzdušnou čarou byl druhý chrám sice blízko, ale most byl setsakra daleko.\
Nedaleko druhého chrámu jsem taky narazil na zavřenou tygří arénu, kterou jsem neměl v plánu navštívit právě proto, že byla zavřená.\
Minulo poledne a žaludek mi to připomněl. V malém podniku s místními jsem si dal rýži s marinovanou kotletou a hromadou zeleniny. K tomu jsem si ještě ukázal na něco, co vypadalo jako cibulový salát a cibule v tom skutečně byla, ale pouze jako doplněk vařených chrupavek. Chrupavky se ti hodí, když celou dobu jedeš na kole, projelo mi hlavou a rozžvýkal jsem je všechny. Místní mi neustále dolévali čaj a smáli se při tom, doufám že mému vietnamskému klobouku. Zeleninu jsem si ještě nechal přidat a když jsem konečně dojedl a šel zaplatit cena mě příjemně překvapila. Všechno, co jsem spořádal mě stálo dvacet tisíc dongů.\
Výlet pokračoval k hrobkám. Cestou jsem zastavil ještě u jedné pagody a u krámku s vonnými tyčinkami. Ne proto, že bych je šel koupit, ale protože paní na mě anglicky volala ať si jdu zkusit je vyrobit. To nešlo odmítnout. Stroj byl extrémně jednoduchý. Vložila se tyčka, šláplo na pedál a vonná tyčka byla hotová. Jediné, v čem spočíval správný grif bylo vědět, kdy přestat šlapat.\
Za vstup k hrobkám chtělo sto tisíc. Tentokrát jsem se rozhodl, že platit nebudu asi ve vteřině. Pokrčoval jsem dál kolem zdi obklopující hrobky, zaparkoval vzadu a zeď přelezl.\
Musím konstatovat, že lituji lidí, kteří tu stovku dali. Vietnam je takových míst plný. Je pravda, že se k nim musí dojet na kole doprostřed ničeho, ale je jich tady opravdu hodně.\
Na mapě jsem měl uložený špendlík s názvem opuštěná hrobka. Vedla k ní maličká lesní kamenitá cestička a světe div se, opravdu tam byla opuštěná hrobka. Na pohled zajímavější než ty ostatní. Cesta k ní byla ale příšerná. A protože nejezdím stejnou cestou dvakrát. Cesta od ní byla ještě příšernější.\
Když jsem se po asi deseti dalších kilometrech vrátil do civilizace Huế, sednul jsem si na kávu a nanuk u křižovatky. Dostal jsem místo dripu espresso. První káva, která mi tu moc nechutnala.\
Při jejím pití jsem telefonoval mámě. Zrovna když se ptala na déšť uvědomil jsem si, že v košíku u kola chybí pláštěnka. Protože ale dnes neprošlo a já jí nevěnoval pozornost, mohla ležet kdekoliv po cestě dlouhé přes pětatřicet kilometrů.\
Velká to škoda, budu muset koupit další. Po dopití kávy jsem vyrazil zpátky do centra, kde bydlím. Rozpršelo se, ale naštěstí jen trošičku. Náhodou jsem jel kolem stánku, kde jsem předešlého dne koupil sendvič. Sice je takových stánků milion, ale k paní a její dceři v tomhle konkrétním už mám citovou vazbu. Nakoupil jsem tedy od ní další sendvič.\
S jídlem v ruce jsem dorazil zpátky do hostelu, kde jsem unaven na chvíli zalehl do postele a tam sepsal události dnešního dne a bavil se s Argentincem, které se ubytoval o dvě postele ode mě.\
Večer jsem vyrazil do ulic. Po chvíli bezcílného popojíždění jsem zakotvil v polévkárně. Nejdražší phở, jaké jsem kdy jedl. Ale bylo k němu nejvíce příloh, co jsem kdy zažil. Po dalším bezcílném bloudění jsem skončil opět na 珍珠奶茶, kde už mě od minula znali.\
Na pokoji se mezitím ubytovala hromada Australanů, nebo alespoň si myslím, že to byli Australané. Bavili se jen mezi sebou a já jsem vlastně neměl moc náladu se bavit s nimi.\

### 22.7. Neděle - Svatby kam se podíváš

Přestože tentokrát pode mnou nikdo nechrápal, několikrát jsem se v průběhu noci vzbudil a když jsem ráno vstával, cítil jsem se poněkud nevyspalý. Během toho, co jsem se sprchoval se Australané balili. Na snídani jsem tentokrát šel až dolů do lobby, kde se se mnou bavil klučina, co mě ubytovával. Prý se mu líbí moje ukulele a byl by rád, kdybych jim všem zahrál. Slíbil jsem, že po snídani to udělám, i když se mi do toho vůbec nechtělo.\
Dal jsem si místo nudlí vajíčka. Nechutnaly špatně, ale bylo jich málo.\
Po snídani jsem se šel sbalit. Australané už byli pryč. Na ukulele jsem opravdu zahrál a točilo mě u toho několik telefonů. Všechny kolem mě to zřejmě bavilo víc než mě. Po dohrání jsem přivázal své věci na kolo a vyrazil do supermarketu, koupit si novou pláštěnku.\
Ještě, než jsem vstoupil dovnitř, začalo mě to tam štvát. Před budovou stáli asi 4 uniformovaní Vietnamci, tvářící se důležitěji než policie, organizujíc parkování. Chtěli po mě 10 tisíc za zaparkování kola. Upřímně jsem se zasmál a dal kolo o deset metrů dále.\
Uvnitř bylo uniformovaných ještě víc. Nikdo se nesmál a centrum bylo tak chaotické, že jsem místo v prvním patře skončil v podzemí. A to mám docela dobrý orientační smysl.\
Když jsem se konečně dostal do správného oddělení musel jsem stejně použít překladač a dva poradce abychom našli pláštěnky, které stály čtyřikrát více než ta, kterou jsem koupil v obchůdku u cesty.\
Odešel jsem tedy s prázdnou. A vyrazil pryč z Hue.\
V plánu jsem měl ještě zastavit se u japonského mostu. Samozřejmě, že jsem zvolil špatnou cestu. Ale jak už jsem zmínil, vracet se zpátky stejnou cestou není dle mé filozofie, a tak jsem projížděl po malých cestičkách skrz rýžová pole.\
Most byl ve vesničce plné stylizovaných budov. Pravděpodobně chrámů, ale také možná hrobek. Nikterak úžasný nebyl, ale mám radost, že jsem ho viděl, neboť mě nasměroval na velmi zajímavou cestu. Zajímavou proto, že jsem na ní potkával motorkáře v oblecích a ženy v šatech. Zvláštní bylo, že se na mě nikdo moc neusmíval. Nedávalo mi to smysl, ale pak mi došlo, že to já se neusmívám na ně. Pravděpodobně se na většinu lidí ve Vietnamu usmívám z pod mého zeleného armádního klobouku tak, že mi úsměv opětují s pozdravem, ale nikdy mi to vlastně nedošlo.\
郁絜 by se mi vysmála a řekla by něco jako, jasně že je to proto, že se usmíváš ty. Jenže já jsme se špatně vyspal a obchoďák mě naštval.\
Po několika kilometrech jsem objevil důvod, proč jsou dnes lidé tak vymódění. Konala se svatba. A ne jedna. V průběhu dne jsem jich potkal několik. Taky jsem potkal motorky vezoucí prase. Napřed celé živé a potom celé pečené. Dokonce mělo jablko v tlamě. 
Lidí, kteří zaplatili za vidění hrobky v Huế mi začalo být ještě víc líto, protože kolem mě jich byly desítky. Některé dokonce více zdobené než ty v seznamu památek UNESCO. 
Na jídlo jsem zastavil v malém zapadlém podniku. Dal jsem si bún. Neboli to samé, co phở. Nevidím v tom rozdíl. Možná že phở má ploché nudle, nebo jiné koření, nevím.\
Venku pomalu ale jistě začalo pršet. Když jsem opět vyrazil, v krámku na rozcestí jsem si pořídil pláštěnku. Levnější než minule, za padesát tisíc. Ne že bych měl na výběr. Střih měla stejný, ale materiál je o trochu horší. Navíc se na něm v dešti dělaly žluté fleky. Druhá paní v obchodě by mi normálně ukradla telefon, kdybych jí nezastavil. Taky mi chtěli vnutit koupi bot, jelikož jsem tam byl bos. Vietnamci chození na boso nechápu. Pro ně je zem něco jako horká láva, i když pro některé spíš odpadkový koš.\
Přes jezero, podél kterého jsem podle mapy jel celou dobu jsem se dostal dlouhým mostem. Za ním jsem se zastavil na kávu. Holčina kupodivu docela uměla anglicky, ale kde jsou Čechy netušila. Káva byla sice dobrá, ale stejně jsem se cítil ospalý. V příhodném přístřešku jsem si natáhl hamak a dal si dvouhodinového šlofíka.\
Po tom mi vyhládlo a o pár kilometrů dále jsem se zastavil na bún, tentokrát bez vody ale s praženými buráky. Bylo to docela dobré. Pod nohami mi běhalo štěně a žebralo zbytky. Já měl ale takový hlad, že zbytky nebyly.\
Překvapivě kvalitní ssfaltová silnice po několika kilometrech z ničeho nic skončila. Když jsem se rozhodl ověřit na mapě, zda jedu dobře. Silnice tam vůbec nebyla zanesená. Když píšu dobrá, nemyslím nová, jen prostě o trochu lepší než ty ostatní. Možná že ale rozklad asfaltových silnic je tady tak rychlý, že dřív, než jí dostavili, stihla se opotřebit.\
Prašnou stezkou jsem vyrazil na cestou, kterou Google zná. Navedla mě na obří most, před kterým probíhalo karaoke, kterých jsem za celý den potkal ještě více než svateb.\
Tohle bylo ale pouze ženské. Jedna na mě mávala ať zastavím, ale byl jsem tak rozjetý, že jsem jen zamával a pokračoval v jízdě na most. Škoda, že viditelnost stála za starou bačkoru, protože výhled přes jezero na kilometrové hory mohl být spektakulární. Takhle byl pouze velmi zajímavý a deštěm zastřený.\
Za mostem jsem se dal doleva po pobřeží jen abych po několika kilometrech zjistil, že tam silnice končí. Potkal jsem tam ale prázdné domy s dobrými sloupy pro uvázání hamaku. Měl jsem ale ještě dost času do setmění, a tak jsem se vrátil na dobrou cestu.\
Bún chá za patnáct, mě sice docela zasytilo, ale to už bylo před pár hodinami, a tak jsem zastavil u rodinky jejíž mladá dcera na mě volala „Hello!“ a připojil se k jejich večeři. Dostal jsem tři misky rýže, k tomu něco jako míchané okurky a meloun. Rybu jsem radši vynechal. Byla to zvláštní kombinace, ale chutnalo mi to, paní vypadala nadšeně, že mi může naložit další misku a její synovec mluvil trochu anglicky a tlumočil jim co říkám.\
Než zapadlo slunce, rozloučil jsem se, ale stejně jsem chvíli jel tmou. Lože jsem se tentokrát rozhodl uvázat na verandě před něčím, co vypadalo jako zasedací místnost místního obecního úřadu. Zjistil jsem ale, že jsem ztratil lano. Pravděpodobně stále visí v přístřešku, kde jsem si dával poledního šlofíka, třicet kilometrů nazpět. 
Jako náhradu jsem použil asi pětkrát tenčí tkaničku, kterou jsem si koupil v plánu věšet na ní moskytiéru, kterou jsem ale nekoupil. Zauzloval jsem jí na karabinu co možná nejchytřeji aby nepraskla, chvíli jsem si psal s 郁絜 a Stupidní skupinou. A pak se obalil spacákem a snažil se usnout.\

### 23.7. Pondělí - Velké zakončení

A znova, ještě že mám ty špunty. Jejich schopnost odfiltrovat vysokofrekvenční bzučení komárů, létajících vně mého spacáku, mi dovolila usnout. Také potlačily bručení dieselové centrály kdesi na opačné straně silnice. Vytí psů, štěkání psů, kokrhání kohoutů, které začalo někdy kolem třetí a zvuk projíždějících aut a motorek. Sice ne kompletně, protože si tyhle noční episody pamatuji, ale dost na to, abych vždy opět usnul.\
Ráno jsem se vzbudil stále zavěšen v hamaku. To mě potěšilo, protože jsem vlastně moc nevěřil, že to ta šňůrka zvládne. Když jsem kupoval má skvělá modrá lana, propočítával jsem dle Googlem nalezeného vzorce, jak široká mají být, aby mě unesla. Vyšlo mi něco kolem dvou milimetrů, což jsem zavrhl jako nesmysl a koupil čtyřikrát silnější. Možná, že ten vzorec nebyl úplně marný.\
Provedení ranní hygieny, zabalení a přivázání krosny na kolo už jsem v podstatě zautomatizoval a mé ruce prováděly tyto úkony samy. Po asi dvaceti minutách už jsem opět šlapal do pedálů.\
Ale ne na dlouho. Silnice vedla přes sice krátký, zato ale prudký kopec, který jsem v polovině vzdal a kolo vytlačil. Byl z něj hezký výhled na zátoku uprostřed pohoří, kterou místní osadily sádkami geometrických tvarů.\
Z kopce dolů to ale jelo parádně. Až na snídani, jak jinak než phở. U té jsme jsem se bavil s místním učitelem angličtiny. Měl tak strašnou výslovnost, že upřímně lituji kohokoli, koho anglicky učí. Nadšení do diskuze mu ale nechybělo a co jsem mu nerozuměl, napsal mi do mobilu.\
Polévku jsem konzumoval pomalu, dával si do ní hromadu salátu, dokonce mi učitel při svém odchodu přinesl ještě jednu misku zeleniny. Na telefonu jsem četl o blahodárných účincích klíčků a tak jsem jimi nešetřil. Mé myšlenky se odebíraly zvláštním směrem. Když jsou klíčky tak zdravé, kolika se Vietnamci dožívají. V průměru je to prý 74 let. Takhle jsem dál klikal do mobilu, až jsem se dostal na statistiky úmrtí na silnicích.\
To vtipně kontrastuje s tím, že po dojedení polévky, jsem vyrazil dál tunelem se zákazem vjezdu kol. Ale nejel jsem v něm po silnici. Kolo jsem vytáhnul po schůdcích a jel po chodníku. Na druhé straně mě čekala dlouhá rovinka s parádně rovným asfaltem. Letěl jsem jak vítr. Kolem mě byly stánky, všechny se stejným zbožím. Pálenkou. Jeden vedle druhého měly vyskládané skleněné lahvičky a nad nimi vietnamské nápisy. Zkoušel jsem je překládat telefonem, ale pochybuji, že nápisy říkaly „Head of Melaleuca“ nebo „Trousers“. Jediný překlad, který dával smysl byl „Beverages“. 
Zastavil jsem na kávu u zatím nejméně přesvědčivého krámku s nápisem café. Provozoval ho stařec s nohou v sádře. Ke kávě mi uvařil i čaj vonící po kokosu a když jsem mu půjčil ukulele, bylo vidět, že kytaru už určitě držel. Jeho jiskra v očích mě nabila pozitivní energií. Nakonec ze svého prastarého telefonu pustil Vietnamský tradicionál a u kávy jsme spolu poslouchali toho okénko do historie.\
Deseti tisícovka, kterou jsem mu za kávu dal byla téměř má poslední. Musel jsem vybrat. Nechtělo se mi, protože nějaké peníze mám ukryté v kole a Taiwanská banka mě při výběru obere o 100 TWD. Ale nedalo se nic dělat. Doufám, že to, co neutratím udám na letišti.\
Přede mnou byl další tunel. Tentokrát jsem ho projel normálně za okrajovou čárou. Do pruhu by se vešly dva kamiony.\
Začalo být opravdu horko a já jsem zahlédl skupinku lidí popíjejících chlazené ovocné drinky ve vysokých sklenicích. Zeptal jsem se na cenu a za třicet tisíc si objednal taky. Měl jsem času dost, a tak jsem sepsal do deníku předchozí den. Akorát mě u toho otravovaly mouchy, které ani větrák nezahnal.\
Drink ve mně vyvolal pocit hladu, takže jsem o pár set metrů zastavil na mí xáo s krevetami.\
Nebylo to zlé, ale za padesát tisíc to nestálo. Během jídla jsem koukal do mapy. Zjistil jsem, že Elephant springs kam jsem měl v plánu zajít jsem minul o sedmnáct kilometrů zpátky.\
Co naděláš. Pak jsem googlil, zda mohou kola jet skrz Hai Van tunel, nejdelší tunel v jihovýchodní Asii. Zřejmě nemůžou, ale prý ani nemám chtít. Podle několika webů, to je Hai Van Pass nejhezčí místo, jakým můžete na motorce jet. To jsem nemohl odmítnout a tím začala jedna z nejšílenějších věcí, jaké jsem kdy v životě udělal.\
Před tím šíleným výstupem jsem ale ještě zajel na pláž a schladil se ve vlnách. Nevím, jak se to stalo, možná protože Dan mi psal, že dnes se vrací do Čech, najednou se mi začalo stýskat po domově. Jako ještě nikdy. Málem mi to vehnalo slzy do očí. Jestli se ve mně něco za posledního půl roku změnilo, tak to bylo to, že jsem změknul.\
Pláž, kde jsem byl nebyla komerční, byla sice písečná, ale odpadků tam bylo požehnaně. Říkal jsem si, že koukat na videa v televizi je docela jiné než vidět to na vlastní oči. Když se mé nohy pod vodou dotkla igelitová taška, cítil jsem, že je načase skočit na kolo a vyrazit.\
Abych nachytal bronz, jel jsem jen v plavkách. Před tunelem se utvořila kolona a skupinka Američanů na půjčených motorkách, naprosto neovládala Vietnamský způsob proplétání mezi auty. Ani nevěnovali pozornost mé radě „You’re in Vietnam. Don’t give a damn about rules, just go! “. Jejich chyba.\
Cesta se začala pomalu zvedat. A pak rychleji. Nevím, jak se to stalo, ale tak tři čtvrtě hodiny jsem šlapal do kopce, než konečně přišel odpočinek a terén se obrátil na sestupnou úroveň.\
Ale byla to falešná naděje. Hned za zatáčkou kopec pokračoval snad ještě strměji než předtím. Na mém kole s jedním převodem začínal být tenhle výlet prakticky nemožný. Rozhodl jsem se odpočinout. Vypil půl své láhve vody a na telefonu zkontroloval, kolik toho kopce mi zbývá.\
Jsem ani ne ve čtvrtině a kopec bude čím dál strmější, zjistil jsem vzápětí. To nebyla dobrá zpráva. Vlastně jsem si uvědomil, že jsem jediný cyklista široko daleko. Ostatní se zřejmě nějak nechávají provézt tunelem.\
Ale výhled stál prozatím za to. A podpora lidí také. Motorkáři kolem mě projížděli se zvednutým palcem a občasnými slovy obdivu. Jedna moc hezká holka s americkým přízvukem mi pověděla, že je na mě hrdá. A to člověku dodá sil.\
Po další téměř hodině stoupání jsem zaslechl zvuk vodopádu. Ze mě tak teklo jak z vodopádu, takže jsem se šel schladit a narazil na skupinku mladých Vietnamců, posazených na kamenech ve vodě, s jídlem mezi sebou a pivkem v rukou. Nabídli mi oboje a já s chutí přijal. 
Rýže s nějakými mořskými plody, cibulí, rajčaty a ananasem. K tomu šneci, ryba na chilli a jarní cibulka. Navařili to sakra dobře. Tři misky rýže ve mně zmizely.\
Ale musel jsem pokračovat dál. V trojité serpentině jsem potkal horské kozy. Celé stádo se jich tam páslo. Vyfotil jsem několik panoramat, usmál se na několik dalších fandících motorkářů a pokračoval. Už jsem byl za polovinou, nešlo to vzdát. Ale došla mi voda a motorkáři vodu zřejmě nevozí.\
Taky se mi povolila levá klika, takže jsem jí, co chvíli dotahoval prstem. Motorkáři mají totiž ve svém kitu jen ráčnu o pár čísel větší, jak jsem se dozvěděl od dobře anglicky mluvícího Asiata.\
Náboženský svatostánek mi přišel sakra vhod, měl totiž pitnou vodu. A nejen to. I jsem se trochu socializoval. Klučina z Kalifornie řešil problém se svou motorkou. Respektive chtěl řešit problém se svou motorkou, ale jeho telefon nefungoval. Půjčil jsem mu svůj a během asi na desetkrát přerušovaného telefonátu s půjčovnou skútrů jsme se bavili o našich cestách. Poté přijela na skútru jeho přítelkyně, a tak jsem konverzoval převážně s ní, protože klučina něco řešil přes můj telefon.\
Když to vypadalo, že všechno už je domluvené napitý a odpočatý jsem jim popřál hodně zdaru a vyrazil do závěrečné serpentiny.\
Poslední půl hodina, posledních pár fotek a další litry potu. A nakonec jsem tam. Na vrcholu u vojenské vížky, kde stánkařky prodávaly banány a oficír mi sehnal ráčnu odpovídající matce v mé klice.\
S trsem banánů jsem vylezl na vížku, vyfotil panorama a užíval si toho výhledu a pocitu, že i na kole, které je navrženo na jízdu po rovině, jsem dokázal vyjet na vrchol „Hao Van Pass“. Nemyslím si, že to jen tak někdo někdy udělal. Na pořádném kole nepochybně, ale na tomhle, s krosnou a ukulele na nosiči. Budu jeden z mála.\
Výhled na druhou stranu stál taky za to. Ostrov a vedle něj Celý Da Nang jako na dlani. A klikatící se cesta dolů, jak já se na ní těšil.\
I se zmáčknutými oběma brzdami, pískajícími až uši bolely jsem uháněl třiceti kilometrovou rychlostí. Po první serpentině jsem zahlédl kavárnu s výhledem na město. Vietnamská káva s kondenzovaným mlékem a ledem za dvacet tisíc. Miluju komunismus. Byl jsem tam jen já a pár Australan Vietnamka. On se jmenoval Adam ona její jméno bylo extrémně komplikované na zapamatování.\
Adam byl hovorný učitel angličtiny se kterým jsme se nejméně půl hodiny bavili o cestování po Asii. Na Taiwanu nebyl jako snad jediném místě zdejšího kontinentu, takže se vyptával, co a jak.\
Jeho žena mě prý zahlédla při cestě na vrchol a chtěla si zahrát na ukulele. To nikdy neodmítám. Myslím, že měla i docela talent.\
Nakonec museli jet, popřáli mi šťastný zbytek cesty a vyrazili. Já zaplatil a vyrazil taky. Dvacet minut z kopce. Dvacet minut výhledů na město jako blázen. A pak byl konec. Byl jsem tam. V Da Nangu. Přesně tak jak jsem to naplánoval. Neumím ten pocit popsat. Směsice šílené radosti, zbytku adrenalinu z jízdy a zároveň smutek, že tahle etapa je za mnou.\
Přede mnou, ale bylo šestnáct kilometrů města na rovině, protože hostely byly až v centru. V opojení z jízdy jsem předjížděl kola, a dokonce i pomalejší motorky. Smál se na lidi, kteří se smáli na mě. Prostě jsem si užíval Vietnamský provoz. 
Hostel, který jsem vybral byl plný, ale doporučili mi tam ten, který jsem měl jako zálohu. V tom mě dříve, než jsem se ubytoval obklopily tři energické holčiny, prý že jdou běhat, zda nejdu s nimi. Byly tak roztomilé, že jsem měl chuť to udělat, ale nohy řekly ne a tělo řeklo. Krystalky soli na mých končetinách řekly. Je třeba sprchy.\
A tam jsem taky skončil. Pak jsem napsal 郁絜, co jsem zažil a vyrazil do města na večeři. Pěšky. Překvapilo mě, jak je chodit pěšky pomalé. A to jsem měl v plánu do Da Nangu dojít.\
K jídlu jsem měl opět phở. Prodavačka se mi snažila vysvětlit, jak takové jídlo jíst. Upřímně jsem se rozesmál. 
Po jídle už mě čekala jen postel.\


### 24.7. Úterý - Nhân a mramorová hora

Někdy zhruba od šesti ráno se postupně rozeznělo několik budíků. Už po tom prvním jsem nějak necítil potřebu spát, ale taky jsem necítil potřebu se nějak družit se zrovna stávajícími lidmi. Využil jsem toho času na pročítání informací o couchsurferech v Hong Kongu, psaní žádostí a sepsání mého veřejného výletu.\
Taky jsem sepsal události předchozího dne. To mi zabralo dost času, takže než jsem se se zabalenou krosnou dostal dolu do lobby, bylo po jedenácté. 
Dole jsem potkal Ánh a povídal jí o myšlence Couchsurfingu, protože jsem byl na cestě k Nhânovi, který od hostelu bydlel asi deset kilometrů. Hrozně jí to zaujalo, ale taky se tvářila trochu nevěřícně. Vzal jsem si na ní kontakt a ona mi nabídla dort. Roztomilá holčina.\
Stejnou cestou, jakou jsem do města přijel, jsem se vydal k Nhânovi. Trvalo mi to asi 40 minut. Vyzvedl mě a spolu jsme se propletli rozkopaným bludištěm malých uliček mezi domy.\
Jeho byt byla jedna, kdysi modře vymalovaná, místnost s vestavěnou koupenou a velkou postelí bez matrace. Fancy je přesný opak toho, jak to tam vypadalo. Ale nevadilo mi to. V pokoji měl malého chlupatého psa, kterému jsem se zprvu moc nelíbil a dvouměsíční kotě, které si chtělo pořád hrát.\
Asi půl hodiny jsme čekali, než se vrátí klučina ze Sabahu, kterého hostil přede mnou. S tím jsem prohodil pár slov o Malajsii, ale po chvilce nás opustil. 
Nhân mě vzal na motorce na nudle. Na silnici se k nám přidala jeho kamarádka Vi a společně jsme dojeli ke stánku s nudlemi a různou všehochutí za patnáct tisíc.\
Vi mluvila anglicky moc dobře. Vůbec se nebála mluvit a byla docela zvědavá. Hned jsem si jí oblíbil. Po jídle se s námi rozloučila a my jeli do tiskárny vytisknout Nhânovy fotky.\


Za patnáct nudle s masem\
Zpátky \
Do photocopy\
Asi půl hodiny. YuJie je nějaká sentimentální\
Napokoj\
Na kole do centra\
Přes dračí most\
Až k marble mountain\


### 25.7. Středa - Chill v pokoji a u moře

Do moře\
V tričku\
Plavou vtipně\

### 26.7. Čtvrtek - Den s Ánh

Protože Nhân musel vyrazit brzy na svatbu své sestry, budík nás vzbudil třicet minut po čtvrté hodině ranní. Ve zhruba půl hodině jsme stihly vykonat všechny ranní rituály a pár minut po páté jsme se loučili. Naskočil jsem na kolo a pomalu projížděl budícím se Da Nangem.\
Slunce barvící mraky do oranžovo ruda mě přilákal na pláž, kde život překvapivě bujel. Senioři podobně jako na Taiwanu prováděli své ranní cviky. Dvacátníci běhali po pláži, aby udrželi své figury a já jsem zaparkoval kolo a jal se fotoaparátu zachytit sluneční paprsky vycházející zpoza ostrova sousedícího s městem, do kterého jsem vyrazil na společnou snídani s Ánh. 
Ta byla naplánovaná na osmou hodinu ranní, takže jsem se rozhodl trochu Ánh zradit a dal si phở a ranní kávu.\
Do hostelu jsem dorazil v 7:59. Zdá se, že po dvaceti dnech jsem se s kolem sžil tak, že odhaduji ujetou vzdálenost téměř přesně a dokážu víceméně přesně odhadnout kdy kde budu. Škoda, že na pořádku dne bylo kola se zbavit.\
Ánh se objevila asi 3 minuty po mě. Společně jsme se vydali směrem do ulice, kde jsem před pár dny večeřel phở. Objednala divné šálky vyplněné rýžovým cosi, posypané praženým jiným cosi. Jedlo se to tak, že člověk nabral lžičku pálivo-kyselé omáčky, nalil ji do mističky, obsah rozkrájel hranou lžičky na čtvrtiny a ty pak nabíral a jedl. Každý jsme měli asi pět šálků a nad jídlem jsme se bavili o čínštině, dalších jazycích, o tom že Ánh chce učit angličtinu a skončit s prací v hostelu, kde jí ale šéfka nechce pustit, protože je milá na hosty a ti jí milují.\
Po dojedení jsme se přesunuli na 奶茶, do ulice na druhou stranu od hostelu. Byli jsme tam asi dvě hodiny a bavili jsme se o tom, jak učí děti anglicky, jak je to těžší než učit dospělé o tom, jak jsem si povídal s dětmi v Anglickém centru, a nakonec jsme se zase dostali k čínštině, tentokrát detailněji.\
Společně jsme se vrátili do hostelu, kde jsem Ánh hrál na ukulele, bavil se s ostatními holkami z personálu a poprosil je o papírek s Vietnamskou větou: Chci prodat toto kolo, alespoň za milion dongů. Nakonec ale Ánh musela vyrazit domů, připravit se na večerní hodinu angličtiny. Domluvili jsme se nicméně, že ve 4 přijde a půjdeme spolu na pláž.\
Na kole jsem dojel do prvního obchodu s bicykly. Kolo sice nechtěli ale poradili mi, kde ho prodám. Na nedaleké ulici plné kolo krámů. Protože jsem ho chtěl prodat za alespoň milion, nové mě stáli milion sedm set tisíc, zajel jsem ještě na benzínku ho vyčistit. Wapku neměli, ale půjčili mi hadr. S nablýskaným bicyklem jsem dorazil k obchodům s koly. První nabídka zněla tři sta tisíc. Druhá taky. Třetí se mě ptali, jestli jsem to kolo neukradl v hotelu. Po chvíli si mě všiml anglicky mluvící kolemjdoucí místní.\
Dali jsme se do řeči a povídali si o mém výletu. To mi zřejmě dodalo kredibilitu, ale stejně jsem se nedostal výše než na čtyři sta. Ánh mi slíbila, že se zeptá manažerky hostelu, která sháněla kolo. Nabídla mi šest set tisíc. Rozhodl jsme se, že to vezmu.\
Zpátky v hostelu jsme se ubytoval umyl a po chvíli přišla Ánh se kterou jsme vyjeli nechat opravit brzdu a nechat prohlédnout kolo opravářem. Vezl jsem jí na nosiči a musím říct, že vézt dalšího člověka kolem docela hází. Chápu, proč byl Dan nervózní, když mě měl vozit na skútru. Oprava a kontrola mě stála čtyřicet tisíc. Zpátky jsme zase jeli ve dvou. Zastavili jsme se u kostela, kde byla manažerka a Ánhina spolužačka, která vypadala na deset. Kolo jsem nechal u hostelu, klíče na vrátnici a spolu jsme se vydali k řece, protože pláž je prý pěšky daleko.\
Kolem trhu jsme se dostali na nábřeží, a asi tak deset minut jsme si užívali nerušené konverzace. Potom jsem ovšem zahlédl onu kamarádku, která si mě všimla taky a vyrazila k nám. Její angličtina stála za houby, ale měla chuť mě vyzpovídat. Nevím, jak se to stalo, ale z dua bylo najednou trio a než jsme se dostali na most, holčina se ukázala jako prvotřídní křen, jehož se nedá zbavit.\
A tak jsme přešli řeku, odpovídal jsem na palbu otázek lámanou angličtinou, dali jsme si zmrzlinu, o které jsem si myslel, že bude mít kávovou příchuť, ale paní prodávala zmrzlinu a kávu separátně, nicméně Ánh mi domluvila, že na vanilkovou zmrzlinu mi paní kávu naleje, a všichni tři jsme nakonec skončili na pálivé polévce u kostela nedaleko od dalšího mostu přes řeku.\
Když jsme se vraceli, začínala nám Ánh utíkat, v sedm totiž měla učit a už se stmívalo. Nicméně býti ponechán s otravnou holkou která vypadá o deset let mladší než já místo Ánh, která byla vtipná, nebojácná a energická, single a nad rámec toho všechno krásná, to nebyl směr, kterým jsem doufal, že se budou věci ubírat.\
Nakonec jsme se s ní rozdělili až před hostelem. A v hostelu jsme se po asi půl hodině rozloučili i my s Ánh. Jako dobří přátelé.\
K večeru jsem měl mírně nostalgickou náladu a asi hodinu jsem komponoval facebookový příspěvek o mé Vietnamské cestě, o prodeji kola a o tom, že další etapa je za mnou. Než jsem šel spát, dal jsem si ještě jeden 奶茶 a vietnamský sendvič. Pak už jen sprchu a postel.\

### 27.7. Pátek - 香港很貴

Budíky moc nespím\
V pět vstávám\
Svůj budík vypínám\
Zuby, balím jdu\
Dole cápek kolo co není moje\
Pěšky na poslední phở\
Koblihy, sójové mléko\
Grab na letište\
Prehazení věcí\
Chechin\
US dollars\
Na imigrační, gate, 3/4 hodiny\
Letadlo u okna\
Hodina a půl letu\
Počasí paráda\
Most\
Ostrovy\
Přistání\
Letiště velké\
Jde to rychlé\
Bágl hned\
Přeskupení\
Výběr\
N autobus ještě že mám drobný\
Do metra\
Octopuss card\
Metrem\
Černovláska další  černovláska\
Ven\
Do hostelu tuna arabů\

### 28.7. Sobota  - Vrchol schovaný za vrcholem královny Victorie


Usnul jsem snad na jedenáct hodin\
Sprcha\
Cs\
Sprcha\
Vločky\
Ven\
Do netřeba\

Když jsem se vynořil z téměř nekonečného bludiště podzemní zastávky pokračovalo bloudění na povrchu. Nevadilo mi to. Fotil jsem si okolní věžáky. Dostat se k tramvaji vedoucí na vrchol přece nebude problém. Prostě se zeptám. Tak jsem taky udělal a odpověď mladého Hong Kongčana mě rozesmála. Je třeba opět se vnořit do podzemí MTR. To jsem neudělal. Rozhodl jsem se s mimoúrovňovou problematikou nebojovat, ale přijmout ji za svou a vlezl do obchodního centra. Tam přece musí být cedule. Nakupující stáda nepřemýšlí. Prostě jsou. Po chvíli jsem zahlédl směrový ukazatel s nápisem Hong Kong park. Směle jsem se vydal k eskalátorům a po překonání několika pater jsem se octnul v parčíku s fontánkou, kde byla mimo jiné malá botanická zahrada zdarma.\
Cedule vedoucí k Psal Tram mě dovedla do squash centra. Ale po projití kolem kurtů jsem se opravdu vynořil u fronty zformované před vstupem na lanovku.\
Už v momentu, kdy jsem tu frontu zahlédl periferním viděním jsem věděl, že tramvaj neberu. Mozek ale ještě chvíli vážil pra a proti. Nakonec to vzdal, a nechal ruce vygooglit pěší cestu na Victoria peak. Vedla skrze Zoo a větší botanickou zahradu. Oboje zdarma. To potěší v tak kapitalistickém městě, kde oběd stojí dva mé denní rozpočty.\
Za zoo se z cesty stal skutečný hike. Propocená trika byla společným jmenovatelem Evropanů i Američanů. Asiaté se buď nepotí, nebo se svými malými ručníčky otírali tak často, že jejich trička nestihla vykreslit tmavé koláče.\
Chvíle bloudění na Central\
Do Hong kong parku\
Malá botanická\
Skrz squash\
Hromada lidí\
Píšu Ánh\
Pěšky \
Skrz velkou botanickou a zoo\
Pak dal do kopce\
Pak parkem\
Lidi\
Dál\
Lavička a půl hodiny kniha\
Lidi \
Jdu nahoru\
Výhled\
Píšu YuJie\
Do mekáče\
Big Mac\
Dal do kopce\
Kolem Victoria Garden\
Peak z druhé strany namore\
Dolů po schodech\
Další peak\
Španělé\
Nahoru\
Výhled\
Místní čistý vzduch\
Slepé dodržování pravidel je zbavilo schopnosti rychle zareagovat.\


### 29.7. Neděle - Dvoupatrovou tramvají až na konec ostrova jménem Hong Kong


Vstávám v osm\
Všichni spí\
Ovesnou kaši zbytky kafe\
Balím \
Vyrážím\
Na metro s Krosnou\
Na admirality station zjistil že tam jsem byl včera\
Do Hongkong parku pro vodu \
Zpátky skrz centrum\
Na tramvaj\
Tramvají docela dlouho fotim čtverečky\
Do obchodu\
Máslo chleba a fazole a zelí\
K vodě nedá se sedět\
Všude filipinky\
Na mapě park.\\
Jen schody, jim fazole\
Zpátky na trám\
Na konečnou\
Na trh\
Paní se se mnou baví o když je tu kvůli nemocnému taťkovi\
K vodě\
Taky všude Filipínky\
V parku sedím čtu\
Nakonec na tramvaj\
Metro \
Do guesthousu\
Ubytování\
Ind\
Ven náhodou na symfonii světel\
Ferry sem a tam\
Pouliční umělec\
Zpátky na pooij\
Nemají automatické dveře\
Všechny taxíky house Toyota Comfort\

### 30.7. Pondělí - Den bez Tiffany, hike a večer s Casey

Neustále tu něco staví\
Ráno jsem byl na pokoji docela dlouho.\
Ruska taky\
Oholil jsem hlavu, udělal snídani\
Do parčíku\
Moc hezký tichý s věží\
Ale pitko tam nebylo\
Kdybych se totiž podíval do mapy pořádně, všiml bych si takové malé šedé čáry, která ve skutečnosti byla kombinací plotu a vrstevnice. Pítko bylo v parku sousedícím s tím, kde jsem se nacházel já. Nicméně zrádný Hong Kongský terén dva parky výškově dělil dobře o dvacet metrů. Bylo třeba obejít celý blok.\
Zpatky na pokoj\
Tiffany nemůže, dostala to\
Chvíli si píšeme\
Na mapě jsem dospěl k názoru, že pojedu autobusem na kowloon peak\
7-11 sendvič\
Do autobusu\
¾ hodiny. Píšu casey ale půlhodina internetu došla. Načal jsem druhou, ale vystoupuil.\
Chvíli bloudím\
Mapy cz znají více cest\
Jsou to obslužné cesty vedoucí do nikam\
Skoro to vzdávám\

### 31.7. Úterý - Konec za dveřmi

I poslední ráno v Asii jsem začal ovesnou kaší. Je to už tak zakořeněný zvyk, že nelze zlomit. Ne to bych kecal. Ale nemá smysl vyhazovat peníze za snídani a tahat se s pytlem vloček.\
Ukrajinec pospával, takže jsem se sbalil co možná nejtišeji. Do parčíku jsem došel načepovat vodu, a vyrazil na poslední malý výlet po Hong Kongu. Vlastně jsem chtěl pouze přejet zátoku jako před dvěma dny, akorát ve dne. Vstupenka na spodní palubu nestála 3.7 ale 2.2 což mě potěšilo. Nasednul jsem, a než jsem nažhavil sítnici i foťák, loď - vyrazila.\
Dívka na Peaku měla pravdu. Vzduch už nebyl zdaleka tak čistý jako před dvěma dny. Bylo to vidět na tom kilometru od zátoky na Peak. I tak to ale stálo za to. Na protější straně jsem ještě pořídil několik záběrů mrakodrapů, objevil, že celou dobu fotím na osm megapixelů, i když jich má můj mobil devatenáct.\
Co jsem ale přesunul fotky na kartu, mobil se nějak rozbil. Zálohuje fotky, které už jsou zálohované a poté je stahuje do mobilu, takže některé jsou tam dvakrát některé i čtyřikrát. Doma tomu musím přijít na kloub.\
Další lodí jsem se vrátil do TST, podešel podzemím, koupil si poslední kuřecí sendvič a vyraz na autobus A21. 33 HKD. To znamená, že jsem proti jízdě metrem ušetřil právě na ten sendvič. Láska přece prochází žaludkem.\
Autobus přijel do deseti minut. Málem jsem si ho nevšil a mával jsem na poslední chvíli. Dole měl přihrádky na kufry, ale já si krosnu vzal s sebou nahoru. Sednul jsem si napravo a později toho litoval, protože z levé strany byl krásný výhled na moře, ostrovy a zavěšený most.\
Příště to tak udělám, říkal jsem si a pomalu mi začalo docházet, že celý tenhle půlrok končí.\
Na tom velkém mostě jsem zahlédl letiště. Málem jsem se rozbrečel. Po pár minutách, když autobus zastavoval u terminálu jedna, mě sentimentální nálada opustila, protože přede mnou bylo několik úkolu, které bylo potřeba udělat.\
Odevzdat Octopuss kartu, vyměnit peníze, přeskupit věci, odevzdat baťoh, projít kontrolami, opustit Asii a tak dál a tak dál.\
První zmíněné se dalo provést na zastávce Airport express. Dostal jsem jak zálohu, tak zbývající kredit. Kromě devíti HKD. Peníze byly nové zlaté a blýskající se. Na památku jsem si uschoval mince od deseticentu po desetidolar. Zbytek jsem měl v plánu vyměnit za eura či dolary.\
Směnárna byla na druhém terminálu. Po hledání kurzů na Googlu a matematických výpočtech jsem vyměnil peníze za eura. Dal mi deset euro a zbytek mi nechal v HKD. Přesně sedmnáct hongkongských dolarů. Cestou zpátky na terminál jsem tedy naposledy navštívil 7-11 a dal si sendvič. Pojídaje poslední „místní jídlo“ jsem přehazoval elektronická zařízení, láhev a další věci do baťůžku. 
Paní z Austrálie se půjčila mé ukulele a vyhrávala na letištní halu nějaké náboženské písníčky. Baťoh jsem odevzdal na Check-inu a vydal se na cestu skrze kontroly.\
Opět mě překvapila velikost letiště. Téměř padesát odbavovacích bran. Moje nebyla nijak daleko a chodit po mezinárodním prostoru mě nijak nelákalo. Posadil jsem se a věnoval svůj čas psaním si s lidmi, čtení knížky a sledováním lidí kolem mě.\
Po asi hodině jsem nastoupil do letadla, tentokrát jsem u okna neseděl. Už tam byl nějaký polo dřímající Japonec. Okénkové sedadlo na mě čekalo až na dvanáctihodinový let do Německa. Vietnam Airlines byly na první pohled o mnoho lepší aerolinka nežli Vietjet a podobní šetřílkové. Oběd byl vynikající. 

Matt damon učí černochy hrát rugby (invictus)
