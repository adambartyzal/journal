
## [Říjen](2019.md)  

- [25.10. Do nízké zemně](#2510-do-nízké-zemně)
- [26.10.](#2610)
- [27.10.](#2710)
- [28.10.](#2810)

### 25.10. Do nízké zemně

Před odjezdem autobusu jsem si v Bille koupil sendvič a donut. Zelený Flix nepřijel. Místo toho jsem nastoupil do bílo-zlatého dvoupatrového autobusu nějaké jejich sesterské společnosti. Vybral jsem ruhé sedadlo v hodní části autobusu a vytáhl laptop. Měl jsem v plánu cestou programovat, ale nešlo to. V pohybujícím autobusu se mi z laptopu chtělo zvracet. Chvilku jsem si psal s 郁絜 ale pak jsem zabral někde za Lipskem.<br>
Moc vydatný spánek to ale nebyl. Budil jsem se co hodinu, většinou na zastávkách autobusu.<br>
Ale nějak jsem to zvládl s pocitem, že to mohlo být daleko horší. Škoda že vlak stojí raketu. Takovéhle smýšlení mě místo na záchod ta 70 centů dovedli někam daleko za nádraží, kde jsem si mohl ulevit zadarmo.<br>
V místním Albert Hejnu jsem si koupil další sendvič a přesedl na vlak, který mi Joosje doporučila. Nejel až k ní, ale cesta pěšky už byla jen asi na dvacet minut. Mezi cihlovými asi trojpodlažními bytovkami a dál kolem ne moc hezkého potoka.<br>
Nakonec jsem ale dorazil do oblasti, která měla univerztní feel a nakoukl jsem do náhodného okna a říkal si, že v takovém pokojo-bytečku bych dokázal bydlet. Že se mi to vlastně hodně líbí. A v tom z ničeho nic, uvnitř toho pokoje stála Joosj s úsměvem od ucha k uchu. Máváním rukama naznačila, že mám jít zpátky a okolo domu dovnitř a že mi jde naproti.<br>
Bylo mrtě brzo a tak zrovna připravovala snídani. Opražené vložky s ořechy a ovocem. Bylo to moc dobrý, říkal jsem si, že to zařadím do svého jídelníčku.<br>
Pro ní to bylo pomalé ráno. Po snídani jsme seděli na gauči, drnkali na kytaru a luštili sudoku. Má obrovskou bychli sudoku jako nějaký senior. Přišlo mi to vtipný.<br>
Zapoměl jsem si kabel k mobilu a tak jsme se dohodli, že cestou ven se zastavíme v elektru.<br>
V Amsterdamu se ven nechodí. Ven se jezdí. A protože každý dobrý nizozemec nemá kolo jedno, ale nejméně dvě či tři, půjčila mi městské kolo a sama jezdila na starší červené silničce. Obje kola se dle ní musela zamykat nejmíň dvěma zámky což mi kladla na pamět několikrát denně.<br>
Měla nehty obarvené na modro, což prý byla práce jejího ex. Vypadalo to příšerně. Usmívala se ale přesně tak, jak jsem si to pamatoval. Do té doby jsme se viděli čtyři nebo pět dní, ale ten úsměv mi chyběl. Taky jí od minula narostly vlasy. Pořád vypadala spíš jako kluk, možná proto, že její "účes" bylo naprosto náodné rozčepíření<br>
Elektro bylo za rohem. Pořídili jsme kabel a vyrazili dál do přístavu. zastavili jsme se u houpaček, které zpívaly když se člověk houpal. Byl to vtipnej bizár a jí to hrozně bavilo.<br>

<a href="../images/2019_october/25_1.jpg" target="_blank"><img src="../images/thumbnails/2019_october/25_1.jpg"></a>

Dál jsme pokračovali do knihovny. Byla moderní, podobně jako NTK, ale vyšší a byl z ní výhled na město, takž jsem dostal přednášku co kde je.<br>

<a href="../images/2019_october/25_2.jpg" target="_blank"><img src="../images/thumbnails/2019_october/25_2.jpg"></a>

Další zastávkou bylo NDSM Nederlandsche Dok en Scheepsbouw Maatschappij, neboli Netherlands Docks and Shipbuilding Company. Lodě už tam nedělají. zato hipstři se tam snesli, jak holubi na drobky. Jelo se tam trajektem pro kola, na který jsme čekali dvacet minut, ale pokud vím, neplatili jsme ani vindru.<br>
Zátoka nabízí výhledy na město, na lodě a dokonce na ponorky. NDSM je komplex obřích hal, ve kterých se konají trhy. Měl jsem prý štěstí, protože zrovna zítra se měl konat blešák což se prý děje jen jednou měsíčně.<br>
Prošli jsme se po molu, podívali na hotel v jeřábu a zašli do kavárny, kde obsluhovali její přátelé. Dali jsme si čokoládu. Bylo to tam moc fajn, ale Joosj se musela jít učit. Měla před sebou test z logiky a protože večer jí čekal koncert a až do teď se na to ani nepodívala, uznal jsem, že se po městě chvíli můžu porozhlížet sám.<br>
Chvilku jsme se ještě slunili u mola a poté se lodí vrátili zpět na naší stranu. U hlaváku jsem si opět vyslechl jak zamykat kolo a poté jsme se na chvíli rozloučili.<br>
Moje cesta vedla do Food Hallen. Doporučil mi to David a můžu říct, že to byl dobrý tip. Kdybych nebyl škrt a chtěl za jídlo utratit randál, bavil bych se tam královsky. Takhle jsem si aspoň dal BaoZi a zavzpomínal tak na Asii. Po prohlídce dalších hal, kde byla výstava džín a dalšího oblečení jsem opět sedl na kolo a vydal se do parku.<br>

<a href="../images/2019_october/25_3.jpg" target="_blank"><img src="../images/thumbnails/2019_october/25_3.jpg"></a>

V tom parku už jsem byl. Před výletem na Kubu. Cítil jsem záplavu nostalgie. A taky jsem začínal mít pocit, že začínám vědět co je kterým směrem ode mně.<br>
Po parku jsem pokračoval podél kanálů. Zastavil se v zajímavé kancelářsko/výstavní budově a nakonec se vrátil na kolej.<br>
Joosje hrála na housle. Logice moc nedala a začínalo být jasný, že ten test nedá. Ale kdo jsem já abych jí nutil do učení, když jsem mohl poslouchat jak hraje na housle.<br>
Náším večerním programem byl storytelling v Mezrabu. Dali jsme si tam polévku a s ní si sedli do první řady. I tam už Joosje znali. Je zřejmě Amsterdamským kulturním středobodem.<br>
Uvaděč byl vtipný a navnadil nás na vyprávení tří různých lidí. Černocha, který vyprávěl o své netradiční cestě autem někde v Americe. Paní někde z balkánu, která povídala o zážitvích z mládí. A kdo byl třetí to nevím, neb jsme už museli jít. Všichni se s námi loučili. Ne jen s Joosje ale opravdu i se mnou a objetí, nepůsobila prázdně. Cítil jsem se opravdu vítaný. Ale čas nás tlačil. Museli jsme přejet půl města, během asi dvaceti minut, po kterých měl začít koncert její kapely.<br>
Ztratili jsme se. Joojse nemá dobrý orientační smysl. Na druhou stranu.. ostrůvky u Red Light districtu, kterým jsme si cestu zkracovali jsou všechny podobné.<br>
I s mírným zpožděním jsme ale dorazili víc než brzy, neb hospoda byla téměř liduprázdná. První píseň či spíš zvukovou zkoušlu jsme poslouchali dva.<br>
Ale pak lidi přišli. Převážně její spolužáci s nimiž jsem se dal do řeči. Bůh ví jak sympatičtí mi ale nepřišli. Naproti tomu basák z kapely byl číslo, toho jsem si zamiloval hned.<br>

<a href="../images/2019_october/25_4.jpg" target="_blank"><img src="../images/thumbnails/2019_october/25_4.jpg"></a>

Po pivech, hudbě a tanci si cestu domu pamatuju trochu rozmazaně. Vím, že jsme se stavěli na nějaký vege fastfood. Joosje mi v noci ještě víc kladla na srdce ať kolo pořádně zamknu. Vlastně to vypadalo, že mě tam chce s koly nechat, ale parkovali jsme přímo přede dveřmi toho krámu.<br>
Byl to náročný den a po sprše a vyčištění zubů jsme vlezli do postele a okamžitě usnuli.<br>

### 26.10. 

Ráno jsem při prohrabování batohu našel druhou ahojku, kterou jsem přivezl, protože minule mi jí brala. Vypadala v ní jako mlynář, ale s nadšením si jí narazila na hlavu a usmívala se na celé kolo.<br>
Ven na kole až na trh, který jsme prošli celý asi tak pětkrát, než jsme cokoliv koupili. Narazili jsme na Josepha a blondáka co hraje na akordeon prodávající zeleninu z farmy za městem kde žijí. Od nich Joosje koupila okurku, papriky, batáty a pak nám došly peníze a museli jsme jít vybrat. V druhé fázi nákupu jsme koupili pesto, chleba a 4 rajčata.<br>

<a href="../images/2019_october/26_1.jpg" target="_blank"><img src="../images/thumbnails/2019_october/26_1.jpg"></a>

Joosje se posadila uprostřed tržistě na zem a dala se do přípravy sendvičů. Z kapsy vytáhla nůž, který jí na tajňáka půjčil Joseph. Kdyby policie viděla, že takovou čepel nosí po kapsách, rozhodně by je to nenechalo chladnými. Nosit nože na veřejnosti se v Nizozemí nesmí. Vlastně nevím jak je to u nás.<br>

<a href="../images/2019_october/26_2.jpg" target="_blank"><img src="../images/thumbnails/2019_october/26_2.jpg"></a>

Sendviče byly mega moc dobré. Aby taky ne, když jsme tam nechal kolem patnácti euro.<br>
Během konzumace se k nám přidali Joosje kamarád Jiří a jeho kamarád s kytarou Antolín. Antolín byl super.. víc filmová postava než skutečný člověk. Trochu mi připomínal souseda. Mluvil jako by o všem věděl úplně všechno a byl povznesený nad strasti obyčejných lidí. Společně jsme se vydali do Brown Café, což je zřejmě Nizozemnský koncept.<br>
Byla to prostě hospoda s dřeveným obložením, ale byla super. A lidi tam byli super. Všichni se znali, postávali venku a klábosili.<br>
Po asi hodině diskuse, jsme se posunuli o jeden blok dál a posadili se před koláčovnu s prý nejlepším Apple Piem na v celém Nizozemí. Mrtě dlouhá fronta potvrzovala síli Antolínových slov. Frontu stát nechtěl a jako alternativu navrhl rybu, která prý v tamějším zákoutí je čerstvá a taky nejlepší v celém Nizozemí.<br>
Nebyla vůbec zlá, ale nemyslím, že se stane mým nejoblíbenějším jídlem.<br>
Najedení jsme se přesunuli zpátky do Brown Cafe. Točilo se tam pivko, podávali koláče a staří pánové tam hráli Vrchcáby. Antolín tvrdí, že po obědě je nejlepší tráva a sorbet. Nebral jsem mu to, ale taky se k němu nepřidal. Joosje stejně už chtěla jet domů. Na kole jsme tak vyrazili skrz náměstí, kde Jarda točil bezdomovce s flašinetem. Pak jsme jeli kolem tropického muzea a k univerzitě přijeli nějak tajemně z opačné strany.<br>
Měli jsme asi hodinu a půl na uvaření večeře a samotné večeření. Brambory, batáty, papriku a žampiony jsme nakrájeli a ze zbytu dýňové polévky a vajíčka udělali omáčku, kterou jsme zeleninu zalili a nechali zapéct.<br>
první koncert<br>

<a href="../images/2019_october/26_3.jpg" target="_blank"><img src="../images/thumbnails/2019_october/26_3.jpg"></a>

druhý koncert<br>

<a href="../images/2019_october/26_4.jpg" target="_blank"><img src="../images/thumbnails/2019_october/26_4.jpg"></a>


### 27.10.

...<br>
Tak jsem vyjel na kole protentokrát sám. Cestou na Amsterdam cetral, kterou už jsem dobře znal. V Lidlu jsem si ještě koupil pečivo a do přístavu jsem přijel zrovna v době naloďování. Sakra, pomyslel jsem. Chtěl jsem vybrat a v NDSM to určitě nepůjde. Další půlhodinu jsem ale v zimě u nádraží trčet nechtěl a tak jsem se připojil k davu nastupujícímu do lodě.<br>
Vstup na blešák stál 5€. Z posledních drobných jsem to dal dohromady ale znamenalo to, že si nic nekoupím. Což nevadilo, chtěl jsem se převážně kochat, ne vozit si domů nemslysle. A že tam toho bulšitu bylo. Třeba krabice plná nůžek. Mrtě rozbitých foťáků a gramofonů. Ale líbilo se mi skejtové světlo. Možná si nějaké takové pozdjěji vyrobím.<br>

<a href="../images/2019_october/27_1.jpg" target="_blank"><img src="../images/thumbnails/2019_october/27_1.jpg"></a>

Chodil jsem tam snad tři hodiny, než jsem dospěl k názorů, že potenciál toho místa už je vyčerpán a s prázdnou vyrazil zpět.<br>

<a href="../images/2019_october/27_2.jpg" target="_blank"><img src="../images/thumbnails/2019_october/27_2.jpg"></a>

.. na Antolínem opěvovaný Apple pie. Joosje přepovídala půl hodinovou frontu. A mýlila se. Fronta tam nebyla. Ale plno jo. Takže jsme chvíli seděli na lavičce.<br>
Od usměvavé nenalíčené číšnice ve vytahaném tričku.. což jsem cenil ne hanil.. jsem si objednal kapučíno a páj. Kafe jsem dostal, ale na páj nejak zapoměli. Když jsem se připomenul, téměř hned přede mnou přistála cukrovka na talíři.<br>

<a href="../images/2019_october/27_3.jpg" target="_blank"><img src="../images/thumbnails/2019_october/27_3.jpg"></a>

Ale bylo to mrtě dobrý. Během zpracovávání téhle kalorické bomby jsem volal mamce a sděloval jí své dosavadní zážitky a ubezpečoval jí v tom, že opravdu nejsem mrtvý.<br>

### 28.10. 

Zdálo se mi, že padáme letadlem. Byl tam Ondra a já jsem z nějakého důvodu seděl proti směru letu. Pád mě ale ze sna nevytrhl. Zato budík na sedmou ano. Joosje opravdu vstala a šla se učit. Já jsem ještě usnul a vzbudil se až po deváté.<br>
Celý den jsme byli doma. Joojse mě bombardovala logickými otázkami z její učebnice, které mi asi měly dávat smysl, protože jsem studoval techniku, ale uprímně mi to připadalo jako nesmysle. Moje pochopení logiky končí u konceptu implikace. Prší => střechy jsou mokré. I já jsem se ale potřeboval posunout v přípracě do školy.. jenže kit i kabely jsem nechal doma. Přepsal jsem alespoň logiku z vývojáků načrtnutých předchozího dne a napsal si pár maker do shellu, aby se mi kód debugoval lépe až se vrátím. I já jsem jí bombardoval otázkami, na které mi nijak zvlášť neodpovídala. Ale oběma nám to zřejmě pomáhalo posouvat se dopředu.<br>
K snídani jsme opět měli osamžené vločky s rozinkami na pánvi. Chutnalo mi to snad ještě víc než minule.<br>
Jestli něco Joosje nemá, tak je to trpělivost. Když jí něco nešlo, poměrně rychle se naštvala.<br>
Ale čas, kdy jsem musel vyrazit se neodvratně blížil. Sbalili jsme tak učení, hráli na kytaru a zpívali a povídali si. Když už přišel čas, kdy jsem opravdu musel odejít, objala mě a málem ze mě vymáčkla duši. Cítil jsem k ní víc než ona ke mně, i když to asi není správný popis. Něco jiného než ona ke mně. I při tom dlouhém objetí jsem věděl, že nalhávat si, že bychom mohli být víc než přátelé, by byla hloupost. I tak jsem se ale cestou na vlak málem rozbrečel.<br>
Do uší mi k tomu hráli Cigarettes After Sex. K depresi při odjezdu příhodná hudba. I přes to, že to bolelo jsem byl hrozně rád, že jsem jel. Byly to asi nejintezivnější 4 dny celého roku.<br>

<a href="../images/2019_october/28_1.jpg" target="_blank"><img src="../images/thumbnails/2019_october/28_1.jpg"></a>

Na Sloterdijk jsem si koupil sendvič a bagetu na cestu a nastoupil na třinácti hodinovou cestu autobusem. Spolu se mnou jela skupina holek. Vlastně jim bylo kolem třiceti. Stárnu.. Jeli na cestu do Amstru autem, jenže to jim nekdo vykradl a (možná jsem to nepochopil správně) zablokoval řadící páku. 郁絜 psala, že se cítí ztracená a neví co se životem. Nebyl jsem s to jí moc pomoct. V ten moment na mě dopadlo, že za sebou nechávám jedinou holku, do které jsem se kdy opravdu zamiloval za sebou a regulérně se rozbrečel.<br>
