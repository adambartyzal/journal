## [Prosinec](2023.md)  

- [1.12. Třetí v řadě](#112-třetí-v-řadě)
- [2.12. Nová badmintonová sezóna](#212-nová-badmintonová-sezóna)
- [3.12. Mezi běžkaři](#312-mezi-běžkaři)
- [4.12. Nezmrzlý](#412-nezmrzlý)
- [5.12. 2 kilometry kraulem](#512-2-kilometry-kraulem)
- [6.12. Dobří holubi se vracejí](#612-dobří-holubi-se-vracejí)
- [7.12. Strach a rozhovor](#712-strach-a-rozhovor)
- [8.12. Dárky](#812-dárky)
- [9.12. Knížky a levičácký dýchánek](#912-knížky-a-levičácký-dýchánek)
- [10.12. Bez zranění](#1012-bez-zranění)
- [11.12. Lenky zpátky na Slovensko](#1112-lenky-zpátky-na-slovensko)
- [12.12. Plavba Prahou](#1212-plavba-prahou)
- [13.12. Je pryč](#1312-je-pryč)
- [14.12. Malé žluté letadélko](#1412-malé-žluté-letadélko)
- [15.12. Střípky dream teamu](#1512-střípky-dream-teamu)
- [16.12. Činit lepší rozhodnutí](#1612-činit-lepší-rozhodnutí)
- [17.12. Poklicové selhání](#1712-poklicové-selhání)
- [18.12. Brainstorming](#1812-brainstorming)
- [19.12. Vojta opět v Karlíně](#1912-vojta-opět-v-karlíně)
- [20.12. Tichý ohňostroj](#2012-tichý-ohňostroj)
- [21.12. Svět se zbláznil](#2112-svět-se-zbláznil)
- [22.12. Poslední den v práci](#2212-poslední-den-v-práci)
- [23.12. Máma s Petrem do Vršovic](#2312-máma-s-petrem-do-vršovic)
- [24.12. Svíčky za obě babičky](#2412-svíčky-za-obě-babičky)
- [25.12. Nic nedělání](#2512-nic-nedělání)

### 1.12. Třetí v řadě

Během dne mi přišel email, že Lenky dorazili do zásilkovny ve Vršovicích. Šachy už tam čekaly nekolik dní a otevřeno měli do šesti. Bazén po práci bych tak nestíhal. Cestou padal sníh a létal mi do očí. Udělal jsem si mentální poznámku, že musím najít cyklo nezatmavené brýle.<br>
Krabice s šachy byla o dost větší než jsem si myslel, že bude. Ale to nevadí. Lepší vetší než menší.<br>
Zato z Lenek přišlo rozčarování. Byly tuhé jako prase. Jasně, srovnával jsem je s mými Merrelly, které jsou tlusté asi jako ponožka a skoro na nich jde zavázat uzel. Ale stejně. Mé definici slova barefoot rozhodně neodpovídaly. Ale byl z kůže a kůže se musí rozchodit. Vyrazil jsem tak do Lidlu pro chleba, zjistit zda se trochu poddají. Velké byly tak akorát. Teda.. bez lžíce se nandavají velmi špatně. Ale jakmile noha vklouzne dovnitř, sedí krásně.<br>

<a href="../images/2023_december/1_1.jpg" target="_blank"><img src="../images/thumbnails/2023_december/1_1.jpg"></a>

Cestou do schodů zpátky už jsem cítil, že se trochu ohýbají. Rozhodl jsem se, že jim dám šanci. Navíc už jsem je trochu zohýbal.<br>
Zip byl ale parádní a co do vzhledu se mi strašně líbily. Snad si sednou.

### 2.12. Nová badmintonová sezóna

Na půl jedenáctou jsme byli s Marťou dohodnutí na sraz na Astře. Začínali jsme novou badmintonovou sezónu a oba doufali, že dopadne lépe, než ta cyklistická, která začala a skončila ve [stejný den](../2023_april/#24-zahájení-cyklistické-sezony).
Čekal jsem, že Marťa pojede autobusem, ale já jsem plánoval rozchodit mé nové Lenky. Ráno jsem si tak dal půlhodinovou jógu a vyrazil na hodinovou cestu zasněženou Prahou.

<a href="../images/2023_december/2_1.jpg" target="_blank"><img src="../images/thumbnails/2023_december/2_1.jpg"></a>

Na prsty mi zima nebyla. Trochu mě trápilo, že dokonalá kůže na botách se ohýbá. Ale tomu se asi nevyhneš. Jinak se prostě rozhýbat nedá.<br>
Cestou jsem našel hezkou šálu. Rozhodl jsem se, že jí vyperu a dám jí mámě k vánocům.

<a href="../images/2023_december/2_2.jpg" target="_blank"><img src="../images/thumbnails/2023_december/2_2.jpg"></a>

Marťa měla pěti minutové zpoždění. Šel jsem se převléct a když jsem se poté v liduprázdné hale protahoval, Marťa přiběhla už oblečená. Rozcvičovali jsme se dlouhýma, volejema, krátkej krátkej dlouhej, padáčky a smeče a pak začali počítat. Mám nahráno víc než ona a bylo to nefér. Asi ve třetí hře jsem přešel spíš do pinkacího režimu a víc jsme si povídali o zážitcích ze Zélandu.<br>
Po hře jsme šli dolů na Hamr na pivo a polévku. Tam jsme se bavili o nastavení financí ve vztahu a o tom, že jejich fabie to má za pár a tak chtějí kupovat dodávku. Taky mi Marťa vyprávěla o scéně se svojí sestrou kvůli zásuvce od šicího stroje v čaji. Prý jí její sestra mrtě obdivuje a považuje za lepší, což během jejich dospívání vedlo k tomu, že Marťu šikanovala. Prý to vyřešila terapií. Já s Evou na žádný terapii nebyl. Cítil jsem se ochuzen, ale zároveň úspěšně.<br>
Autobusem jsme pak sjeli na Kloboučnickou, došli ten zbytek a já doma dojedl těstoviny a až do večera se válel na gauči a četl nového Strika.

### 3.12. Mezi běžkaři

Olivie si s někým povídala asi ve 3 ráno. Trochu mi to rozbilo spánek a ráno se mi pak nechtělo z postele. Po pomalém vstávání jsem se rozhodl, že je na čase pohnout s deníkem. Doma se mi být nechtělo a ikeové nemasové koule už jsem dlouho neměl. Oblékl jsem tedy zimní bundu a seběhl dolů. Freebike se mi trochu schovával.

<a href="../images/2023_december/3_1.jpg" target="_blank"><img src="../images/thumbnails/2023_december/3_1.jpg"></a>

Ometl jsem co šlo a vyrazil přes Nusle. Do kopce abych zahřál baterku. A možná taky sebe. Cestou mi jelo hlavou, že je mi každý rok větší a větší zima. Možná, že Finsko nedám.<br>
Cyklisté vymizeli. Za celou cestu jsem potkal jednoho. Zato se ale objevili běžkaři. Těch byl randál. Výhledy v Prokopáku byly nádherné.

<a href="../images/2023_december/3_2.jpg" target="_blank"><img src="../images/thumbnails/2023_december/3_2.jpg"></a>

V Butovicích se ale rozfoukalo a rozesněžilo. Moje nové Lenky to nedávaly. Začaly mi mrznout prsty na nohou i na rukou. Při chůzi jsou fajn. Noha pracuje a prokrvuje se. Na kole je to ale bída. Před ikeou už jsem se regulérně klepal. Ale uvnitř jsem to rozchodil. Teplé jídlo a káva mi vrátily krev do končetin.<br>
Naneštěstí neměli decaf. Mírné nalomení z jízdy a dvě silné kávy mi přivedly mírný kofeinový šok. Rozhodně jsem se klepal. Přešel jsem radši na čaj.<br>
Sepsal jsem toho dost. Ale taky jsem si uvědomil kolik toho ještě chybí. Trochu mě z toho chytla schíza. Pořád si myslím, že psát deník stojí za to. Občas ale cítím, že jsem jeho otrok. A to není dobrý.<br>
Z ikey jsem jel po plzeňské. Já jsem rovnou k Mišce. Domů a zpátky bych to nedal. Byla taková zima že by mi upadly nejen nohy ale i ruce. Naštěstí jsem dokázal do velkých rukavic nacpat menší rukavice a to mě ochránilo a při jízdě z kopce.<br>
Úplně jsem zapomněl, že mi napsala, že až se vrátí za Rokytnice, budeme si muset promluvit. V posledních několika týdnech na ní přišla obava, že je pro mě jakousi cenu útěchy, místo toho, že nejsem s Marťou a nebo s Joosje. Trochu mě to vykolejilo. Žádná taková věc ve mě nedřímá. Snažil jsem se to dát najevo slovy. Rozhodně jsem se do toho ale zabrousil a nepříliš vhodně to zakončil slovy, že je to pitomost. Prý jí ale pomohlo už jen to, že onu obavu vyjádřila nahlas. Snad to tak je.<br>
Asi budu muset víc dávat najevo, že je to vztah, kterému věřím, jako ještě žádnému předtím.<br>
Zbytek večera jsme si povídali, jedli chléb, sýr, rajčata a cini minis, smáli se a poměrně brzo jsme se přesunuli do postele, protože jsme možná začínali dostávat rozum a docházelo nám, že spaní 5 hodin prostě není zdravý.

### 4.12. Nezmrzlý

Moje hodinky stejně nebyly spokojený. 79 spacích bodů. Prý mi chyběl REM. Asi za to mohl ten kofeinový šok.<br>
Mišku čekala jízda Meresebourgu. Mě jízda v -11 stupních na freebiku do Karlína. Předehřál jsem si ruce v teplé vodě, dostal jsem do termosky té verde a u branky jsme se rozloučili. Pár zabrzdění opískalo brzdy a já se vydal z kopce dolů na cestu. Až pod kopcem mi došlo, že baterka už definitivně padla pod 10% a motor už mi nepomůže. Aspoň jsem se trochu zahřál táhnutím toho 35 kilového kola s jedním převodem. Ale bolela mě z toho kolena. Sedlo bylo na houby nastavené.<br>
Z Vltavy se v ranním mrazu zvedala pára. Byl to moc hezký pohled.

<a href="../images/2023_december/4_1.jpg" target="_blank"><img src="../images/thumbnails/2023_december/4_1.jpg"></a>

V Lidlu jsem si koupil snídani a dojel do Karlína. Tam jsem pokračoval v opravách ebufů a dělal DJovi korektora.<br>
Na oběd jsme došli do Indie. Po práci jsem šel pěšky plavat. U Antonína koupil půlku chleba. A večer uvařil noky se špenátem.<br>

### 5.12. 2 kilometry kraulem

Ráno bylo ponuré a nic moc se mi nechtělo. Rozhodl jsem se ho zlepšit aspoň snídaní. Zbyla mi dvě bio vajíčka, chléb od antonína, tvaroh a sušená rajčata. Na zlepšení nálady to vydalo.

<a href="../images/2023_december/5_1.jpg" target="_blank"><img src="../images/thumbnails/2023_december/5_1.jpg"></a>

### 6.12. Dobří holubi se vracejí

rano jsem popřál míše k narozeninám<br>
vlakem a pěšky, kafe z lidlu<br>
vojta v 11, robert chvíli po něm, do indie,
jel přes husqarnu<br>
probrat s vojtou co by rád<br>
porada docela rychlá<br>
miti má 28 koček<br>
po práci plavat<br>
k večeři sýr a housky<br>
pěšky do kina přes parukářku<br>
šalvějový čaj

<a href="../images/2023_december/6_1.jpg" target="_blank"><img src="../images/thumbnails/2023_december/6_1.jpg"></a>

ondra s rébou<br>
film od disneyho z temného období o holce co jde za tátou v době velké krize<br>
pěšky domů<br>
míša už si nechce telefonovat

### 7.12. Strach a rozhovor

Ráno padla volba na vlak. Kdybych se třeba podíval do jízdních řádů, možná by mi nefrnknul před obličejem. Další měl jet za 20 minut. Na to jsem neměl trpělivost, na patě jsem se otočil a vyrazil Grébovkou nahoru pěšky. Spíš pro zábavu jsem si pustil do uší navigaci. Byl jsem zvědavý, jestli mě stáhne do tunelu, nebo přes bulhara. Vedla mě do tunelu cestou, kterou bych šel i bez ní.<br>
V Karlíně jsem řešil reklamace ze slovenska a pukala mi z toho cévka. Vracely se mi například desky, ve kterých byla špatně zapojená čtečka. Ne opačně, jak to někdy bývá, ale tak jak je na následující fotce.

<a href="../images/2023_december/7_1.jpg" target="_blank"><img src="../images/thumbnails/2023_december/7_1.jpg"></a>

Těsně před koncem pracovní doby mi Míša napsala zprávu, na kterou jsem koukal asi 10 minut, svět se kolem mě zastavil a moje srdce taky.

> V posledních pár týdnech jsem si všimla věcí, které mi v našem vztahu nesedí, což už asi tušíš. Ráda bych si o nich promluvila, jen ti to chci dát vědět předem, aby ses na to mohl připravit a samozřejmě záleží i na tobě, zda jsi otevřený to zkusit vyřešit, nebo to nevidíš.

Pár týdnech? Vždyť jsme se viděli pár dní zpátky a měli se moc hezky. Úplně mě to vykolejilo. Nevěděl jsem co dělat. Co napsat. Cítil jsem strach.<br>
Napsal jsem něco o tom, že mě to hodně zarazilo, že náš vztah je první v mým životě, kterýmu věřím a že mi přijde, že děláme kroky dopředu a že tohle na mě přišlo docela zčista jasna.<br>
Míša ale nastupovala do auta a vyrážela na dlouhou cestu z Mersbourgu do Prahy a tak jsme si toho víc nenapsali.<br>
Já se vydal na stříbrném freebiku domů. Smekalo se mi to a do toho se mi klepaly ruce. Trochu zimou, ale víc tou situací. Zastavil jsem se v Albertu, nakoupil věci na salát a doma si ho připravil.<br>
Ani plný žaludek mě moc nespravil. Dospěl jsem k názoru, že tohle spraví jen rozhovor mezi čtyřma očima. Čím dřív tím líp.<br>
Vyletěl jsem na zastávku v takovém spěchu spěchu, že jsem ani nestihl zhasnout světlo v pokoji. Tramvaje mi vůbec nenavazovaly a můj třicetiminutový lístek tak pomalu ale jistě vyprchával, zatímco já jsem postával na Synkáči a čekal na Osmičku, která měla zpoždění zhruba takové, aby mi autobus na Karláku frnknul před obličejem jako ráno vlak.<br>
Míša se mezitím vrátila domů a pustila se do naplánovaného callu s Marťou a Michalem ohledně příprav na Zéland. Měl jsem přijet zrovna, když měli končit. Protáhlo se to ale, takže jsem procházel před domem sem a tam a četl knížku.<br>
Po asi čtvrt hodině za mnou Miška přišla. Trochu váhavě jsem jí objal a spolu jsme se vydali vzhůru na procházku do parku pod Petřínem.<br>
Nevrhli jsme se do toho rovnou, ale přišlo to.<br>
Prý se chovám tak, jako by náš vztah byl víc o mně než o ní. Jenže ona do něj dává víc než já. Ten pocit nejistoty v ní umocnilo pár drobností a pár větších věcí. Mezi drobnosti patřilo třeba to, že když se vidíme, neobejmu jí. Mezi větší bylo to, že jsem jí ignoroval během jejích narozenin a šel si s kamarády do kina.<br>
Byly to legit argumenty. A byly to věci, který na sobě chci zlepšit. Trochu se mě dotklo, že mi to neřekla dříve a to, že já narozeninám nepřikládám téměř žádnou váhu je něco, v čem se lišíme víc než jsem čekal. Jenže já je chtěl slavit v Pátek. A na tom jsme se dohodli. Či jsem si to aspoň myslel. Prý jsem ale řekl, že se v pátek uvidíme možná.<br>
Zima nás dohnala zpátky k ní. Byli jsme trochu odtažitější než obvykle. Ale pokud to bylo možné, měl jsem radost, že jsem přijel ještě ten den. Myslím, že jinak by to bylo horší. Neusínali jsme v objetí. Ale aspoň vedle sebe.

### 8.12. Dárky

Miška rán chvátala míň než já. Moc se mi do vstávání nechtělo, ale bylo třeba vyrazit. Dostal jsem jablko na cestu. Při nasazování mých nových Lenek se mi zasekl zip. Jedna z šestnácti recenzí informovala kupující o tom, že se zipem jsou potíže. 1/16 není moc, řekl jsem si tehdá. Dva týdny na to začal zip jít do prdele.<br>
Po chvíli čarování se mi podařilo zip odseknout, rozloučili jsme se a já vyběhl do mrazivého rána s působivým slunkem prosvicujícím ranní inverzi.

<a href="../images/2023_december/8_1.jpg" target="_blank"><img src="../images/thumbnails/2023_december/8_1.jpg"></a>

Sedmičkou jsem se svezl k nám. Jakž takž nacpal do batohu šachy a vyrazil na kole do Karlína.<br>
Míše někdo odřel firemní oktávku. Ale byl to fér člověk a všechno vyřešil s policií a nechal na místě potvrzení o účasti na nehodě.<br>
V práci jsem se pustil do psaní návodu na montáž sestavy SCR+EBUF. Mělo to hodně fotek a málo textu. Ideální návod podle mě. DJovy elaboráty mě začínaly štvát. Do uší mi hráli [xx](https://open.spotify.com/track/5UBBJnFxsfjFxfrtvErQoH) a den ubíhal poměrně kvapně.<br>
Vláďa se ale nedotavil. S Ivanem jsme vydedukovali, že má kocovinu. Večer totiž měli sraz se zásuvkářema a ti umí lít.<br>
Zavolali jsme mu a domluvili jsme se na Vietnamu. Pho Bo kocovinu lečí.<br>
Po obědě ve během kterého se DJ dokázal zamknout na záchodech jsem v Albertu nakoupil balící papír a mašli. Kromě šachů jsem měl v plánu dát Mišce ještě jeden dárek. Vymodeloval jsem poukázku ve formátu kreditky na lekci pájení v Karlíně. Míša několikrát říkala, že se chce naučit pájet. Přišlo mi to hezký.

<a href="../images/2023_december/8_2.jpg" target="_blank"><img src="../images/thumbnails/2023_december/8_2.jpg"></a>

Po práci jsem balil dárky. Povídal jsem si u toho s Charlsem, který se zrovna vrátil z Berlína ze schůzky s DB a dospěl k názoru, že freebike by měl mít vlaječku. Vlakečku! No.. ještě že jsem musel vyrazit, jinak bychom se asi pohádali.<br>
Metro mě dovezlo na Anděl a Míša na mě čekala nahoře nad schody. V kabátu, ve kterém jsem jí ještě neviděl. Objali jsme se a vyrazili na Arbesák. Měli jsme naplánovanou večeři v její oblíbené čínské restauraci Andělský Újezd.<br>
Oba jsme si dali 蔬菜炒飯 a zázvorový čaj. Miška si dala ještě Miso polévku, ale prý byla příliš slaná. Mezi polévkou a hlavním jídlem jsem jí předal dárky.<br>
Míša má šestý smysl na zjišťování co je v krabici. Přejela po ní rukou a řekla. *To je hra. Šachy?*. Inu byly. Ale byla z nich nadšená. A z poukazu taky. Objali jsme se a dali se do jídla.<br>
Byl toho randál. A přišla na nás divná věc. Takový těžkost. Na mě v rukou. Na Míšu v krku a ramenou. Řešili jsme, zda je to jídlem, či pitím. Miška si radši vzala prášek proti alergii.<br>
I já jsem dostal dárek. Ale nevěděl jsem jaký. Měl být na Ladronce od osmi. To jsme stíhali tak tak. Nechali jsme si zabalit zbytek jídla, srkli digestiv a vyrazili na autobus.<br>
Na zastávce jsme stáli v objetí a svět byl naprosto v pořádku. Byli jsme si vědomí rozhovoru z předchozího večera, ale nic nepůsobilo nuceně. Byl to skvělej večer. A měl být ještě lepší.<br>
Na švédské jsme vyhodili věci a vyrazili na autobus na Ladronku. Trochu jsem vymýšlel co má Miška za lubem. Ale zas tak moc jsem tomu nedával. Chtěl jsem být překvapený.<br>
A byl jsem. Finská sauna v suterénu jedné z tamějších vil jen pro nás dva. S kádí a s postelí. Bylo to parádní.

<a href="../images/2023_december/8_3.jpg" target="_blank"><img src="../images/thumbnails/2023_december/8_3.jpg"></a>

Měli jsme dvě hodiny na to nahřívat se a chladit a relaxovat spolu. A bylo to boží. Cákat horkou vodu na rozžhavené kamení. Ležet v sauně. Sprchovat se spolu. Mrazit se sudu a pak ležet vedle sebe úplně vyklidnění! Miloval jsem to! Nejlepší vánoční dárek co jsem si mohl přát.<br>
Čtyři rotace. Uteklo to skoro příliš rychle. Venku se mezitím rozesněžilo. Landronka byla až na občasného běžkaře úplně prázdná. Šli jsme napřed ruku v ruce, ale prsty nám mrzly a tak jsme sněhem cupitali s rukama v kapsách, kolem vysílače a Strahovského stadionu až na Švédskou.
přes ladronku pěšky domů.

<a href="../images/2023_december/8_4.jpg" target="_blank"><img src="../images/thumbnails/2023_december/8_4.jpg"></a>

Do postele jsme se dostali někdy po jedenácté, ale neusnuli jsme okamžitě. Povídali jsme si v objetí. A měli se hezky. A někdy v jednu jsme se probudili a měli se znova hezky. Pořádný osmihodinový spánek ještě musíme vypilovat

### 9.12. Knížky a levičácký dýchánek

I bez budíku jsem se vzbudil svých 10 minut před sedmou. Míša dřímala a já jí nechtěl budit. Vytáhl jsem z batohu kindle a pustil se do čtení *Strika*. Četl jsem si tak skoro hodinu, než se probrala a požádala mě, zda jí nepodám její kindle aby se mohla ponořit do čtení *Etzlera v Číně*. A tak jsme leželi vedle sebe a oba četli. Bylo to pomalý a milý ráno. Těším se na víc takových v budoucnu.<br>
Ale hlad nás nakonec vytáhl z postele. Míšu první. Já trochu podváděl a válel se dál.

<a href="../images/2023_december/9_1.jpg" target="_blank"><img src="../images/thumbnails/2023_december/9_1.jpg"></a>

K obědu jsme měli zbytek 蔬菜炒飯. Tentokrát na nás žádná těžkost nepřišla. Buď to teda bylo tím čajem, nebo místem. Těžko říct. Po dojedení jsme se dál váleli u topení, četli a občas si povídali o tom, kam se naše knížky ubírají.<br>
Měli jsme plán dojít do čajovny, ale čas ubíhal a my se nezvedali. A pak už bylo pozdě. Jen tak tak jsme stihli jednu partii šachů.

<a href="../images/2023_december/9_2.jpg" target="_blank"><img src="../images/thumbnails/2023_december/9_2.jpg"></a>

Oblékli jsme se a vyrazili přes Strahov k Ondroi a Rébě na Swap. Míša vzala prací prášek a svíčky k výměně. Tu v kokosovém ořechu jsem si ale vzal já. Řekl jsem si, že její vůně mi bude Mišku připomínat.<br>

k ondrovi<br>
na škále jak spokojená s prací je<br>
parčík který moc nepomohl<br>
tramvají domů

### 10.12. Bez zranění

budík na šestou<br>
po svařáku mírná kocovina<br>
na nádraží<br>
vlak ujel<br>
to znamenalo, že nestíhám nakoupit<br>
20 čekání na další<br>
kráva mi vyhrožovala, že lyže musí být v obalu<br>
15 minutový přeběh jsem dal za 5<br>
v hello buchtu, bagetu a kafe<br>
vojta už ve vlaku, vláďa dobíhal<br>
aplikace drah nefungovala<br>
nahoře v elefantu<br>
fíla chybí<br>

<a href="../images/2023_december/10_1.jpg" target="_blank"><img src="../images/thumbnails/2023_december/10_1.jpg"></a>

<a href="../images/2023_december/10_2.jpg" target="_blank"><img src="../images/thumbnails/2023_december/10_2.jpg"></a>

<a href="../images/2023_december/10_3.jpg" target="_blank"><img src="../images/thumbnails/2023_december/10_3.jpg"></a>


### 11.12. Lenky zpátky na Slovensko

míša řeší řidičák

udon a udon<br>
skript na tiskárny<br>


zabalit boty<br>

<a href="../images/2023_december/11_1.jpg" target="_blank"><img src="../images/thumbnails/2023_december/11_1.jpg"></a>

k alza boxu<br>
nefunguje<br>
do albertu<br>
u králíka v rádiu dpd ok<br>
pěšky na staromák<br>
míša volá kousek před disney kostelem<br>
počkala na mě u kaprový<br>
prý měla hlad, jíst doma<br>
pěšky přes mánes, klárov, kampu<br>
francouzi s jazykolamem<br>
do antonína<br>
mám otázky<br>
míša trochu v nervu<br>
v žabce žervé<br>
vajíčka a rajčata s tvarohem a kořením, chleba a cukroví<br>
po jídle lepší<br>
do postele docela brzo<br>
poslední radosti a spát<br>

### 12.12. Plavba Prahou

míša vstává rychleji<br>
jablka<br>

<a href="../images/2023_december/12_1.jpg" target="_blank"><img src="../images/thumbnails/2023_december/12_1.jpg"></a>

odjela tramvají<br>
knedlík v krku v metru<br>
něco vánočního<br>
větev od pána se stromky u metra<br>

<a href="../images/2023_december/12_2.jpg" target="_blank"><img src="../images/thumbnails/2023_december/12_2.jpg"></a>

ivan v kanclu, jirka přijel<br>
do jídelny<br>
monča přinesla dárky<br>
mikina a trička<br>
monča autem<br>
ivan městskou<br>
já s jirkou na nextbiku a rekole<br>
DJovi spadl řetěz, rozdaj jerky<br>
vánoční jen Monča, Omar a Filip<br>

<a href="../images/2023_december/12_3.jpg" target="_blank"><img src="../images/thumbnails/2023_december/12_3.jpg"></a>

pan soukup<br>
lidé z ostatních firem<br>

proti proudu do zdymadla<br>


### 13.12. Je pryč

budík po třetí ráno<br>
míša nadšená, už na zastávce<br>

<a href="../images/2023_december/13_1.jpg" target="_blank"><img src="../images/thumbnails/2023_december/13_1.jpg"></a>

ještě spát<br>
vlak mi ujel před nosem<br>
do jídelny

za sárou<br>
mdlý čaj<br>

<a href="../images/2023_december/13_2.jpg" target="_blank"><img src="../images/thumbnails/2023_december/13_2.jpg"></a>

načechraná kora<br>
štola z bouračky a shozené troleje<br>

been

<a href="../images/2023_december/13_3.jpg" target="_blank"><img src="../images/thumbnails/2023_december/13_3.jpg"></a>


### 14.12. Malé žluté letadélko

Po ránu jsem si připravil smoothie ze zázvoru, kukrkumy, banánu a pomeranče. Doufal jsem, že tím zaženu otok v krku. Kurkuma je zrádná. Koupil jsem jí v bio kvalitě a věřím že je dobrá, ale žlutý je od ní úplně všechno. A to nechceš. Příště se vrátím k prášku.<br>
Do Karlína jsem dojel vlakem. Během oprav desek z Krakowa jsem poslouchal přednášku o beta glukanech.<br>
Od [Minulé neděle](#312-mezi-běžkaři) jsem do deníku nezapsal ani slovo. Bylo třeba s tím pohnout. Stalo se toho hodně.<br>

Večer jsem se díval na flight radar. Míša přistávala v Aucklandu. Na opačný straně planety ode mě. Bylo mi z toho ouzko.

<a href="../images/2023_december/14_1.jpg" target="_blank"><img src="../images/thumbnails/2023_december/14_1.jpg"></a>


### 15.12. Střípky dream teamu

[Téměř přesně rok zpátky](../2022_december#2212-nic-se-mi-nechce) jsem napsal: Nic se mi nechce, stress na hodinkách, nechuť ke všemu a pocit že druhá polovina tohohle roku stála za prd.
S tím posledním jsem v tomhle roce nemohl souhlasit. Poslední půlrok byl jeden z nejlepších půlroků vůbec. Ale ráno jsem se probudil se všemi ostatními vyjmenovanými pocity. Ne ráno. V noci jsem se budil.<br>
Bolest v krku mě opustila, ale přišla na mě slabost. Rozhodně jsem byl nějaký nakřáplý a říkal jsem si, že jít večer na pivo je kokotina.<br>
V práci jsem opravoval desky z Krakowa. Sundavání a nandavání procesorů. Nijak zvlášť zábavná činnost. Ale já vlastně pájím rád.<br>
Míša šla spát, chvíli po tom co jsem dorazil do práce. I přes to, že jsem to věděl, padlo na mě, že nebude lehký najít společný čas.<br>
Po práci jsem se dozvěděl, že na Filipa přišel Covid, Marek nás zazdil a Honzova mladá prý chtěla, aby se o ní staral, když jí je blbě místo toho aby vyrážel do víru velkoměsta. Aspoň že Skořič byl pro.

### 16.12. Činit lepší rozhodnutí

Probudil jsem se s s bolehlavem a vyřízenej. Ne že bych to nečekal, necítil jsem se stoprocentně už při cestě na pivo a piva, když tělo trochu bojuje člověku nepřidají. I přes naspaní osmi hodin mi hodinky daly 43 spacích bodů. Převážně kvůli stresu. Moje tělo evidentně stále bojovalo s nemocí.

<a href="../images/2023_december/16_1.jpg" target="_blank"><img src="../images/thumbnails/2023_december/16_1.jpg"></a>

Během dopoledne jsem si říkal, že zapadám zpátky do destruktivních vzorců chování. Opět jsem začal sledovat porno. Sice jsem vybíral jen videa amatérských párů, na nichž bylo vidět, že se milují. Ale stejně. Od těhle videí je to jen krok k profesionální produkci videí, jenž člověka uzavírá do sestupné spirály. Taky jsem měl v týdnu maso. A to jsem ho fakt nechtěl. Jenže jídelna. Po zdražení ale jídelnou člověk stejně neušetří.<br>
Bylo třeba těmhle přešlapům učinit přítrž. Rozhodl jsem se, že dobrý postup je si to napsat. Chci:

- Opět skoncovat s pornografií
- Víc si vařit a tím minimalizovat potřebu jíst v jídelně
- Opravdu spát pravidelně 8 hodin
- Víc cvičit
- Víc číst a mín koukat do displejů

Začal jsem tím jídlem. Ve své nové pánvi jsem orestoval květák, mrkev a brokolici. V rýžovaru jsem měl rýži s čočkou a jako bílkovinu naložené tofu. Chutnalo to jednoduše a moc dobře.<br>
V krátkém časovém oknu které s Míšou máme jsme se dohodli, že v neděli si zavoláme. Pro ní večer, pro mě ráno.<br>
Většinu dne jsem zabil čtením. *Strike* má přes tisíc stránek. To chvíli trvá.<br>
Večer mi napsala Sára. Prý měla kocovinu a venčení Kory by nedala. Nahodil jsem tedy oblečení a vydal se za ní. Spolu se psem jsme vyrazili kolem Botiče, do psího parku, tunelem do Nuslí, a pak zas k Botiči.<br>

<a href="../images/2023_december/16_2.jpg" target="_blank"><img src="../images/thumbnails/2023_december/16_2.jpg"></a>

### 17.12. Poklicové selhání

*Vánoce už jsou příští víkend?*<br>
Inu tohle zjištění mě hodně překvapilo. Pořád jsem měl ucpaný nos. Začínalo mi z toho hrabat. Vincentka trochu pomáhala, ale strašně málo. Měl jsem chuť jít si koupit sprej. Ale sprej to ve výsledku jen zhoršuje.<br>
Radši jsem šel jógovat.<br>
Telefonát s Míšou trval asi 40 minut. Zněla strašně unaveně, ale zároveň nadšeně. Možná kromě momentu, kdy na ní začal nalétávat šváb. Dokázal bych jí poslouchat vyprávět hodiny. Ale měli v plánu vstávat na východ slunce a pak jet do hobitína. Nespala před letem, nespala za letu a moc toho nenaspala ani po příletu. Zarazil jsem to s těžkým srdcem já. Ale bylo skvělý jí slyšet.<br>
Den se rychle krátil a já chtěl stihnout aspoň trochu slunce. Vyrazil jsem plavat do Podolí. Cestu jsem ale natáhl přes Budějovickou. V DBK byl Orion. A v Orionu měli mít poklice na pánve. Když jsem tam ale došel, přišly mi podivně cheap. Vyzkoušel jsem ještě Tescomu. Tam jsem koupil poklici, který rozhodně něbyla cheap.<br>
V Tchibo změnili Colombia Decaf opět na Brazil Decaf. Inu nekoupil jsem ho. Ale vyzkoušel jsem decaf v McDonald's. Zaujala mě akustická úprava stropu. Opravdu v tom mekáči byla radost sedět. Je to blbý, když chainy mají lepší akustiku než malé podniky. Páteční Vrátnice v Kalíně na tom ale byla fakt tragicky.<br>
V Podolí jsem byl víc v páře než v bazénu. Ale klidných 800 metrů bylo fajn. Zpátky jsem jel na nextbiku. Kroků už jsem měl habaděj.<br>
Přemýšlel jsem nad tím jak mi chybí Míša. Těžko to kvantifikovat. Vlastně to jde ode zdi ke zdi. Jsou momenty, kdy jsem úplně v pohodě. A pak přijde chvíle kdy je mi do breku, protože bych jí chtěl mít u sebe.<br>
Doma jsem objevil, že poklice se do pánve sice vejde, ale nesedí dobře. Rozhodl jsem se, že jí vrátím. Byl jsem ale naštvaný. Měl jsem si tu pánev vzít s sebou.

### 18.12. Brainstorming

Vláďa do práce přinesl odporový drát a tlačítko na opravu mé myše. Když jsem ho vyměnil, získala úplně novou fíčuru. Uspokojivé KLAP, při stisku kolečka. A taky zase fungovala jak měla. Opravovat věci se vyplácí.<br>
Vláďa s drátem takové úspěchy nezažíval. Zas tak moc nehřál a byl tak tenký, že propaloval díru do obalu článku. Kdyby se to stalo v baterii, tak by to zkratovalo články k sobě. A to nechceš.<br>
A tak jsme začali brainstormovat zda to není celé kokotina. Ale Ivana napadlo místo drátu použít flexpásek. Místo metru oddporového drátu desetimetry mědi? Místo nedefinovaného místa hezký pásek. Sem s tím. Po půl dne nám ale začalo docházet, že jak do baterky jednou vložíme pásek, je tam napořád. nacpat do sestaveného packu prostě nešlo. A když někdo při montáži zničí konektor, můžeme vyhodit baterku. A někdo zničí konektor, to se prostě stane.

<a href="../images/2023_december/18_1.jpg" target="_blank"><img src="../images/thumbnails/2023_december/18_1.jpg"></a>

A pak mě to napadlo. Dáme ho na stranu. Což je na první pohled nesmysl. Ale když na flexu vystřihneme ouška a ohneme je do boku, můžeme je vsunout mezi články tak, abychom hřáli uvnitř.<br>
Vláďu dokonce napadlo jak ouška prodloužit na větší délku než nabízí Céčkový profil. Začínalo to nabírat obrysy.<br>
Po práci mě ještě čekalo několik událostí. Bazén, kde jsem uplaval kilometr jen kraulovýma rukama. Sváča na Bezovce. Jízda do kostelu sv. Salvátora, kde měla Nasťa koncert a pak přesun do světozoru na ČSFD projekci.

<a href="../images/2023_december/18_2.jpg" target="_blank"><img src="../images/thumbnails/2023_december/18_2.jpg"></a>

Škoda, že jsem si s Našťou nestihl popovídat. Musel jsem vyrazit ještě před koncem koncertu. [Píseň](https://open.spotify.com/track/6UDFkqHY5gLREnSh9jd5th), která zněla jako znělka civilizace nebo tak něco, byla ale parádní.<br>
Jestli byl film s Nicolasem Cagem taky parádní, říct úplně nedokážu. Zahrál to skvěle. Scénář měl nášlap, ale pak se to nějak vytrácelo a na konci jsem se cítil spíš zklamaně. Nebo spíš osaměle. Chtěl jsem vedle sebe mít Mišku. Chytit jí zaruku a obejmout jí. Napsal jsem jí to.

<a href="../images/2023_december/18_3.jpg" target="_blank"><img src="../images/thumbnails/2023_december/18_3.jpg"></a>

Ale byla na druhý straně planety. Sednul jsem tak na draka a jel domů do prázdný postele.

### 19.12. Vojta opět v Karlíně

V úterý jsem byl v práci převázně sám. Tu a tam se tam objevil Petr, ale převážně měl nějaké pochůzky. Dělal jsem spoustu malých věcí. Občas jsem do skutečné práce zařadil i něco pro sebe. Třeba jsem se objednal na očkování proti klíšťovce. Čekačka je totiž měsíc.<br>
Vojta přišel před jedenáctou. Návštěva lékaře mu zabrala míň než čekal. Chvíli jsme si povídali a pak dali Vláďovi vědět, že jdeme do Vietnamky.<br>
Odpoledne jsem se věnoval opravám.<br>
V bazénu jsem pokračoval v plavání jenom rukama. Tentokrát jsem dal v kuse dokonce 1250m.<br>
Bez bílkovin je cvičení ale téměř k prdu. Pustil jsem se tak do vaření sójových kostek. Jídlo co jsem poměrně rychle spíchl mi Miška skoro záviděla.

<a href="../images/2023_december/19_1.jpg" target="_blank"><img src="../images/thumbnails/2023_december/19_1.jpg"></a>

Koukal jsem na youtube na lidi, kteří dodržují blueprint protocol. Možná proto jsem doma ještě chvíli cvičil. Ale možná to bylo proto, že podvědomě chci kouknout do zrcadla a vidět tam svalnatýho fešáka.

### 20.12. Tichý ohňostroj

Míša měla volnější večer. V noci pršelo a kdybych jel vlakem, mohli bychom si s Míšou při cestě do práce zavolat. Taky bych si mohl na hlaváku v Tchibu koupit ten decaf. Vlak byl jasná volba.<br>
Napřed nás v telefonátu odřízl tunel pod Vinohrady. Potom tunel pod nádražím. Potom hledání Tchiba. A pak zas tunel. Mimochodem Tchibo jsem nenašel. Onen krám prostě zrušili. Je tam místo něho Costa.<br>

na vlak, telefonát s miškou, tunel utnul, podzemí nás utnulo<br>
tchibo na nádraží není<br>
kafe v oxalisu<br>
až do karlína telefonujeme<br>
pokračujeme v brainstormingu<br>
vynechat kabel úplně<br>
0402 na pásku úplně v klidu

<a href="../images/2023_december/20_1.jpg" target="_blank"><img src="../images/thumbnails/2023_december/20_1.jpg"></a>

konektor jako v iPhonu, co je vlastně mrtě levnej<br>
svoje jídlo, ostatní do vietnamu<br>
brzká porada, malšice s bagetama<br>
metrem, metrem a tramvají k ondrovi<br>
jsem první<br>
v závěsu Nováčkovic<br>

<a href="../images/2023_december/20_2.jpg" target="_blank"><img src="../images/thumbnails/2023_december/20_2.jpg"></a>

Jarda jel za Sárou<br>
Ondra naštvanej, protože se čtvrt roku neuvidí<br>
povídáme si co na silvestra, jestli pozvat niki<br>
hra ohňostroje, kde mi nikdo neradí, protože mám blbý karty<br>
obecnesvo je nadšené<br>
v 11 na 22<br>

### 21.12. Svět se zbláznil

vstávání lehce před osmou<br>
ledová sprcha večer pomáhá se stresem ve spánku, i přes spánek dlouhý 6:53.<br>
na drakovi, DJ a bělehradský<br>
trochu jsem to přehnal a zadýchal se<br>
do jídelny<br>
vystřihovánky z

<a href="../images/2023_december/21_1.jpg" target="_blank"><img src="../images/thumbnails/2023_december/21_1.jpg"></a>


### 22.12. Poslední den v práci





### 23.12. Máma s Petrem do Vršovic

Na ulici už zase něco odporně pískalo. Nevěděl jsem co, ale kvalitě mého spánku to příliš nepřidalo. Máma měla přijet po dvanácté. Dost času na to vyměnit poklici a ještě si jít rychle zaplavat. Taky jsme si s Miškou chtěli zatelefonovat, než vyjdou na čtyř denní hike na druhém ostrově.<br>
Sbalil jsem poklici a pánev a vyrazil. Dole pod domem si na pískání stěžoval pán se psem panu Kepkovi. Ten to ale neslyšel. Pan Kepka ale neslyší nic. Pan soused si myslel, že to jde ze školky od vedle. Šel jsem to ověřit a objevil, že jim píská interkom. Řekl jsem si, že se na to večer optám paní Kotrbaté.<br>
Protože jsem ale zdržoval, začalo být jasné, že na Budějovickou do Tescomy a do bazénu to pěšky nedám. Vzal jsem tak první rekolo a do OC vyrazil na něm. S Miškou jsme si psali, kdy se nám to bude hodit a oba jsme to trochu posouvali. Vyměnit poklici se mi povedlo. Ale ušetřit na ní nikoliv. Snad mi vydrží léta letoucí.<br>
V Tchibu jsem ještě koupil decaf. Od telefonátu mě ještě zdržela nehoda s pánem, který uklouzl a udělal si něco s kyčlí. Když ho ale odvezla sanitka, vyrazil jsem na pěší cestu do Podolí s Miškou ve sluchátkách.<br>
Byli v Zéladnii koukat na místní ptactvo. Přespávali ve fancy bytu s výhledem a chystali se na trajekt.<br>
Na bazén jsem měl asi jen půl hodinu. Chvilka v páře a kilometr pod 20 minut. Venku ale pršelo. Máma ale přijížděla do Libně a tak jsem to hecnul, půjčil si nextbike a v dešti přejel přes pražák na nádraží. Přijel promočený, ale načas. Petr přišel z tepla nádražní budovy a společně jsme se vydali ke mně domů.<br>
K obědu jsem uvařil noky se špenátem a s tofu. Všem to buď chutnalo, nebo se rozhodli být taktní a pochválit mi to. Vlastně kromě máminý poznámky o tom, že ze sóji se posere.<br>
Najedení jsme sepsali seznam a vyrazili na nákup. Nakupovat najedený je vždycky rozumnější. Nákup jsme uložili dom a tramvají vyrazili na výstavu betlémů do betlémské kaple. Šestka jede na Lazarskou. To mi úplně nedošlo. Ale z Lazarský už to byl jen kousek.<br>
V podzemí, kde se výstava odehrávala, byl za kasou takový postarší, ale aktivní a upovídaný pán. Myslím, že to organizuje každý rok a i minule mě značně vysíral. Lidu tam byl trilion a betlémů taky. Zaujaly mě kyvadlové hodiny se zvonovým mechanismem. Máma se zasekla u pultu s cetkami a potom si pustila skleněnku na kuličkové dráze.

<a href="../images/2023_december/23_1.jpg" target="_blank"><img src="../images/thumbnails/2023_december/23_1.jpg"></a>

Deštěm zpátky jsme šli na Karlák.<br>
Doma jsem se vrhl na pečení Tartiflette. Od DJova perfekcionismu to bylo daleko, ale dal jsem si záležet. Během čekání na upečení brambor jsme hráli deskovku *Všechny divy světa*, kterou jsem dostal rok dva zpátky od Evy a Petra. Byla dobrá. Každý jsme něco věděli.

<a href="../images/2023_december/23_2.jpg" target="_blank"><img src="../images/thumbnails/2023_december/23_2.jpg"></a>

Brambory chutnaly výborně. Dojedli jsme je někdy kolem deváté. Petr pak vyrazil na ubytovnu a máma po chvíli povídání a dlouhém dnu šla spát. Já si ještě chvilku psal s Miškou, protože už měla ráno.

<a href="../images/2023_december/23_3.jpg" target="_blank"><img src="../images/thumbnails/2023_december/23_3.jpg"></a>


### 24.12. Svíčky za obě babičky

Celou noc mě budilo pískání z venku. Neměl jsem úplně chuť nějak to řešit. Ale v hlavě se mi vířily i plány zavolat fízly. Ránao mi došla trpělivost. Vyštrachal jsem ve skříni kinesiotape, protože lepší pásku jsem nenašel a v teplácích došel k sousedům a pískající interkom zalepil.

<a href="../images/2023_december/24_1.jpg" target="_blank"><img src="../images/thumbnails/2023_december/24_1.jpg"></a>

Nepomohlo to úplně, ale několik decibelů to ubralo a při zavřeném okně už bylo v bytě ticho. Byla to neskutečná úleva. A navíc jsem se cítil jako tajný vršovický hrdina.<br>
Pustili jsme se do snídaně a dali Petrovi vědět ať dorazí.<br>
Čekala nás příprava salátu. Uvařil jsem vajíčka, máma oloupala brambory a když jsme zjistili, že nemám kolečko na krájení brambor, Petr se ještě otočil v Edenu a pořídil ho.<br>
Všechno jsem pokrájel do mísy, máma to zamíchala s omáčkou a hotový salát jsme uložili ven na balkon. K obědu jsme měli druhou polovinu včerejších brambor. Byly snad ještě lepší. Akorát okurky skončily v salátu, takže k okyselení zbyl jen lák.<br>
Venku nepršelo. Vyrazili jsme proto procházku. Pěšky na Vyšehrad, prohlédnout si betlém uvnitř. Dál nás naše kroky vedly na náplavku, kde jsme si vyfotili společnou fotku.

<a href="../images/2023_december/24_2.jpg" target="_blank"><img src="../images/thumbnails/2023_december/24_2.jpg"></a>

Poslední zastávka před západem slunka byl kostel sv. Vojtěcha. Ten mě překvapil. Byla v něm dobrá akustika. Asi díky červenému koberci. Zapálili jsme dvě svíčky. Jednu za každou z mých babiček.<br>
Za tmy jsme chtěli vidět světýlka ve Žlutých lázních. Pětkou jsme dojeli na Lihovar, došli k řece a objevili, že štědrý den je den bez světýlek.<br>
Co už. Doběhli jsme dvacítku, počkali na Andělu 15 minut na sedmičku a doma jsme se pustili do smažení celerových řízků. Máma obalovala, jí smažil. Šlo to rychle. Na nerezové pánvi jsem potřeboval překvapivě málo oleje a stačil mi nejmenší plamen.

<a href="../images/2023_december/24_3.jpg" target="_blank"><img src="../images/thumbnails/2023_december/24_3.jpg"></a>

Kromě celeru jsme ještě měli každý třetinu obaleného eidamu. Vánoční večeři jsme dorovodili [jazzem z New Yorku](https://www.youtube.com/watch?v=8s7xUCe89qk&ab_channel=Maureenh) a se třemi talíři se vešli na můj malý stolek.<br>
Celer měl úspěch. Nutričně je to slabota, ale aspoň to není tragédie. A chuťově.. není to maso. Je to celer v trojobalu. Celer je dobrej a trojobal taky.<br>
Po večeři jsme si předali dárky. Máma dostala šálu, svíčku a zdravý likér na rýmu. Já druhý likér. A Petr svíčku. Měl jsem radost, že materiálních dárků bylo minimum a byly promyšlené.<br>
Po jídle jsem promítal fotky z cesty na kole z La Rochelle do Prahy. Petr je ještě neviděl.<br>
Myslím, že jsme to zvládli moc hezky. Sice jsme zapomněli uvařit svařák, ale co naděláš.

### 25.12. Nic nedělání

Máma mě probudila štracháním v koupelně. Spal jsem přes 9 hodin a od hodinek dostal skóre 86. Ale klidně bych ještě ležel. Posnídali jsme vánočku, čaj a kafe a pak jsem mámu doprovodil na vlak.

<a href="../images/2023_december/25_1.jpg" target="_blank"><img src="../images/thumbnails/2023_december/25_1.jpg"></a>

Měl jsem před sebou volný týden. V deníku zelo 57 nedopsaných dní za rok 2023. Většina z nich měla poznámky. Pár ne. Docela jsem chtěl z poznámek sepsat smysluplné texty. Taky jsem se ale chtěl válet. Dočíst knihu. A pustit se do programování zigbee.<br>
Den jsem začal pročítáním toho jak funguje nemocenská u OSVČ. Pokud bych někdy chtěl jít na otcovskou dovolenou, čerpat mateřský příspěvek nebo od státu něco dostat v momentě, kdy se zrakvím, musel bych si po asi 2 roky platit nemocenské pojištění. A to jsem totálně nedělal. Rozhodl jsem se že od začátku roku 2024 budu. Dle webu se zvedl minimální poplatek. S paušální daní ale existuje i poplatek maximální a není o moc větší. Sociálka byla co do informací poměrně skoupá. Většina článků se stále zabývala rokem 2023 a na lidi s paušální daní se docela sralo. Taky jsem přesně nepochopil kam, dokdy a s jakými symboly peníze posílat. Přes ePortál jsem se ale k platbě přihlásil a doufal, že mi informace přijdou do datovky.<br>
Pak jsem si dal salát a uleželý celer. K tomu jsem si pustil velmi nudný nový díl Simpsonů a pak se končeně pustil do psaná deníku.<br>
Sepsat 52 dní asi byla utopie. Ale některé ty důležité, jako například [Dvojvrstvě opeřená](../2023_september/#309-dvojvrstvě-opeřená), [Humorné přešlapy](../2023_september/#129-humorné-přešlapy) nebo - [Deset úkolů pro Dobrodruha](../2023_july/#77-deset-úkolů-pro-dobrodruha-část-první) jsem chtěl dopsat.
