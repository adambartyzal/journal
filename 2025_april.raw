[<< Březen](2025_march.md)

- [1.4. Dostala DJe](#14-dostala-dje)
- [2.4](#24)
- [3.4. Test UV odolnosti](#34-test-uv-odolnosti)
- [4.4.](#44)
- [5.4. Do kopce a do Asie](#54-do-kopce-a-do-asie)
- [6.4. Deskovky u Marťi a Vildy](#64-deskovky-u-marťi-a-vildy)
- [7.4. Nábytkářem](#74-nábytkářem)
- [8.4](#84)
- [9.4](#94)
- [10.4. Sýrohlíky společnou kartou a film zadarmo](#104-sýrohlíky-společnou-kartou-a-film-zadarmo)
- [11.4](#114)
- [12.4. V Hradci je život idilický](#124-v-hradci-je-život-idilický)
- [13.4](#134)
- [14.4. Mankeli](#144-mankeli)
- [15.4](#154)
- [16.4.](#164)
- [17.4. Dobrej pocit.](#174-dobrej-pocit)
- [18.4. Moi moi](#184-moi-moi)
- [19.4.](#194)
- [20.4.](#204)
- [21.4. Krk a nohy](#214-krk-a-nohy)
- [23.4. Le France](#234-le-france)
- [24.4. Hektary zeleně](#244-hektary-zeleně)
- [25.4. Od oblouku k oblouku](#254-od-oblouku-k-oblouku)
- [26.4. Kopec a věž](#264-kopec-a-věž)
- [27.4. Les objets historiques](#274-les-objets-historiques)
- [28.4. Paretovo pravidlo](#284-paretovo-pravidlo)
- [29.4. Dny letí, když vstaneš pozdě](#294-dny-letí-když-vstaneš-pozdě)
- [30.4. Tradice, přesto narychlo](#304-tradice-přesto-narychlo)


### 1.4. Dostala DJe

Chcalo. Tentokrát jsem prý spal špatně. Možná to bylo termoforem, těžko říct.\
Rostl ve mě pocit, že psat do deníku rutijní událostí nemá smysl. Kam jsem šel na jídlo a tak. Měl jsem špagety co jsem si uvařil v kuchyni a snědl je povídaje si s Ríšou mimochodem.\


Zvětšující se sekera v deníku mě ale stresovala. A deník mě neměl stresovat . Právě naopak. Možná byl čas na změnu konceptu.\
Daya v rámci aprílu úplně dostala DJe. Prý Jihlavský tendr platí a všichni jdeme montovat kola. DJ už si skoro kasal rukávy, než mu došlo, že si z nej dělá srandu.\
Slunečním svitem zalitou Prahou jsem jel z práce tonou domů. Stavil jsem u čvičítek a našel bezva láhev u kontejneru se sklem.

![image](01_1.jpg)

Badminton jsme nezvládli. Zabrali nám spot. Doma jsme tak měli dost času na promítání Back To The Future II. Nebo aspoň první půlky. Pak se Veru chopili démoni.

### 2.4

![image](02_1.jpg)

### 3.4. Test UV odolnosti

Displeje, displeje, displeje. Tolik jich chceme kupovat. Z fabriky nám přišel model C3. Testoval jsem, jestli je stejný jako C1. A jestli vydrží UV. Teda, to jsem neotestoval. Jen jsem dva displeje přilepil na desku a dal za okno. Ale kusy jsem zakryl a dal na něj obrázky relevantní tomu, co budeme zobrazovat v reálu.

![image](03_1.jpg)

Večer bylo naslepo. Veru byla doma na neschopence. I když jí bylo líp, stát by jí dal flastr, kdyby jí přistihli venku. Nebo by jí vyhodili. Nevím jak to funguje.\
Před kinem jsem plaval. Moc jsem tomu nedal. Bazén byl plná hlučných italů, kteří se všude pletli.\
V kině bylo kolem Marti spousta lidí. Kromě Reb, Ondry\
a mě ještě Honza, Anička, Vojta, jeho holka, jejich kamarád a ani nevim kdo další.\
Film byl Hollywood s Audrey Hepburn v Partii. Bylo to vtipný! Vic se rozepisovat asi nemá smysl.\
Doprovodil jsem ostatní na Tramvaj a když je tramvaje rozvezli do jejich směrů, vyrazil jsem na kole dom.

### 4.4.

![image](04_1.jpg)

### 5.4. Do kopce a do Asie

Čekal nás nákup v Sapě. Sapa je ale od centra tak daleko, že bylo dobré, spojit její návštěvu s procházkou či výletem.\
Modřanskou rokli nahoru? Možná. Do Břežan? Ještě lepší. Kdyby dráhy neměly 35 minut zpoždění. Bylo by to ještě mnohem lepší.\
Ve vlaku mi došlo, že nemám TAMDA kartu. Kdybych si ráno neoholil hlavu, trhal bych si vlasy. Co už. Řekl jsem si, že nakoupíme jen nezbytné věci pro Anet, Verunčina sestřenici, a pro zbytek se zastavím později.

![image](05_1.jpg)

Cesta na vyhlídku dala Veru zabrat. Nebyla ještě úplně doléčená a nahoře foukalo. Ale bylo pěkně a já měl radost, že jsme Venku. Na rozhledně ale opravdu foukalo. Zůstali jsme tam jen chviličku.

![image](05_2.jpg)

Do Břežan zbývaly 4 kilometry. Cesta už vícemén byla rovná a z města laserů nás do Sapy dovezl autobus 333. Oběd jsme si dali u Tykví. Lidi tam byla spousta a 200 podle mě byl. přestřelený za stirfry. Aspoň že Veru dali vývar navíc.\
V Tamdě jsme na infu dostali jednorázovou kartičku, takže jsme nakonec mohli nakoupit dle plánu. A nenechali jsme tam zas tolik. Bez nákupu pro Anet neco pod dvojku.\
Zpátky jsme jeli busem s přestupem na Lhotce. Oba jsme měli plný batoh taška a krabici. Cestou jsem chroupal Wasabi hrášek ale snažil se nepřecpat. Doma na nás čekala pečená zelenina. A poslední díl Návratu do Budoucnosti

### 6.4. Deskovky u Marťi a Vildy

Byli jsme pozvaní k Bekrům na oběd a deskovky. Dopo jsme řešili, co jim přineseme. Štrůdl byl jasná volba. Jak ho ale zafinancovat?\
V penězích začal být bordel. Rozhodli jsme se založit společný účet v Revolutu. V deset dopoledne jsem tak v Lidlu nakoupil jablka, listové těsto a spoustu dalších dobrot za společné peníze.\
Štrůdl jsem udělal skoro sám. Vilda taky pekl. Tvarohovou buchtu. A oba vařili To furita. Burrita s tofu. Bylo to skvělý. Verunka vyprosila recept.\
Pak jsme hráli hry. 2x Games. Hra s kuličkami a kartičkami. Bavilo mě to. Ale Vilda v tom byl moc dobrej. Verunka vyhrála první. Marta druhou. Při tý první byla trochu zpruzelá, protože taktika ji nevyšla. Ale úspěch v druhé jí potěšil.

![image](06_1.jpg)

Veru by hrála dál, ale musela domů, cvičit na flétnu. Já pokračoval s Vildou hraním Santorini. Rozbil mě asi 2x. Bylo to jako s Miskou, ale naopak. Fakt mě rozhodilo, jak hloupě jsem se cítil.\
Večer jsem zabílil fleky. Měl jsem tíživej pocit, že jsem trochu zaseklej a potřeboval jsem něco dokončit.

### 7.4. Nábytkářem

Málem jsem vyjel brzo. Ale vlezlo mi do toho holení hlavy, úklid, snídaně a nechuť vyjíždět v 0 stupních. Málem jsem jel vlakem celou cestu. Ale když jsem na hlaváku koukal na courák do Trutnova s odjezdem za 3 minuty, řekl jsem si, že kolo mi pomůže do budoucna víc a vyjel po cyklostezce skrz Vitkov.\
Sněžilo. Naštěstí jen trochu. Byl jsem v kraťasech. Test bench po neúspěšné kalibraci ztratil schopnost měřit VNAčkem. Zjistil jsem to při dalším pokusu o ladění. Ze Safirdu přišlo devět EBD z čehož dvě byly rozbitý. Tester opravdu našel, že špatně připájeli konektor. To mě potěšilo. Skoro jsem veřil, že to je k ničemu fíčura, když jsem to programoval.\
S Ludvou jsme šli do Asie. Vyptával se na certifikace. Pak jsem bojoval s pájením modemu až do pěti a potom jsem se pustil do úpravy židle. Kdyby šlo do tuhýho, mohl bych opravovat nábytek. Pomocí 3D tiskárny :)

![image](07_1.jpg)

### 8.4

![image](08_1.jpg)

### 9.4

![image](09_1.jpg)

### 10.4. Sýrohlíky společnou kartou a film zadarmo

To je akurátní popis večerního rande. Pečivo z Globusu a ČSFD Projekce filmu Amatér. Nemusí všechno stát majlant aby to bylo milý a pěkný. A moje holka z toho měla radost.\
Neměla radost z toho, že za 18 suplovaných hodin na které se připravovala ješte 3x tak dlouho dostala 18 set. To bylo fakt absurdní. Naštvaní byli všichni v učitelském sboru. Prý jsou ale všichni moc měkký na to s tím něco udělat.\
Jsem fakt vděčnej za svojí práci. Je zábavná, se skvělýma lidma co mě posouvají a ještě mám docela dost peněz. Jsem opravdu jeden z nejšťastnějších lidí na planetě.

### 11.4

![image](11_1.jpg)

### 12.4. V Hradci je život idilický

Takový jsem měl pocit, když jsme šli na oběd do indie na náměstí. Bylo krásné. Město, navržený Gočárem byla plný lidí procházejících se pohodovým tempem nebo projíždějících laxně na kole. Vosečkovi vezli Tondu v kočáře, Vláďa s Vojtou zkoumali nextbíky a já šel se svojí ženou ruku v ruce.\
Měli jsme hotovou práci. Pokácenou meruňku jsme nakrátili, naštípali a snížili entropii. Měli jsme pivo a to se pak líp pracuje.

![image](12_1.jpg)

A po práci člověku taky víc chutná. Indie byla výborná. A byl jí fakt kopec. Vem si dala paneer v butter omáčce. Musel jsem jí s posledními pár sousty pomoci, protože naanu bylo požehnaně.\
Na cestě zpět jsme šli přes elektrárnu Hučák. Padající Labe V ní hučelo opravdu notně. Plná břicha nás brzdila a příjemná únava některé zahnala do vířivky a některé na gauč. A z gauče do postele na rychlovku.\
A pak na deskovky. Další Metro. A šachy. Vojta 2x prohrál s Jirkou. Potom zkusil štěstí se mnou a partie byla opravdu akční. 2 taky před koncem si pořídil dámu tvrdě ohrožující mé domácí pozice. Naštěstí si nevšiml koně, který připravoval jištění dámy, která mu dala Mat. Ta koncovka sklidila obdiv.

![image](12_2.jpg)

Verunka pak chtěla hrát se mnou. 2x prohrála a třetí hra trvala tak dlouho, že ostatní stihli ugrilovat jídlo, sníst ho, vyplnit duolingo a vymyslet, jak hra skončí, dřív než jsme se k patu dostali my dva.\
Když jsme dojídali sýr, došlo pivo a přišla zima. Pobalili jsme se a přesunuli nahoru. Vojta vybral velkou deskovku Agrikultura. Lepší název by byl kolonisté. Cílem bylo mít největší profit z farmaření v novém světě kam lodě přivážely černochy aby makal. na polích a v sušírnách a palírnách. Bylo to super. Orientoval jsem se na kávu. A trochu na tabák. Zvolil jsem dobrou strategii a všem ostatním utekl. V půl dvanácté, kdy Jirka už zmizel do postele a bojte se připravoval na cestu autem do Prahy mé bodové konto čítalo 64 bodů a druhý Vláďa měl 48. Pak to šla po bodu.\
V 8:08 nám měl jet vlak a tak bylo třeba jít si lehnout.

### 13.4

![image](13_1.jpg)
![image](13_2.jpg)
![image](13_3.jpg)

### 14.4. Mankeli

Nový týden, nová země. Vstávání před patou bych si odpustil obzvlášť když nám pak posunuli let o hodinu dopředu. Opět jsem totiž spouští sezónu v Lati. Tentokrát s Dayou.\
Nebyl jsem si jistý jestli je její humor jakkoliv vtipný. Opakovaně se označila za kurvu a mě za jejího panáka. Rozhodl jsem se jí v tom moc nepodporovat. Párkrát zmínila, že uznává patriarchát a že já mám vést výpravu.\
Nebylo třeba vymýšlet nic speciálního. Výjezd do Lahti byl docela rutina. Akorát jsme jeli vlakem místo auta. To už jsem taky měl za sebou a tak jsme po dvou hodinovém letu, obědě na letišti a sjezdu futuristickými výtahy jeli courákem do Lahti. Jel o to minut dýl a stál polovinu co ICčko. Z vlaku jsem nás dovedl na úbytko, Daya domluvila předání klíčů, klíč byl jeden a pak zapomněl na kauci.\

![image](14_1.jpg)

Byteček to ale byl fajn a na dobrým miste. Dokonce hned u stanice na Freebiky. Ty jsme vzali a dojeli do skladu.\
Překvapilo mě, že tam není totální chaos. Vlastně tam bylo uklizeneji než vloni. Měl jsem radost. Mohli jsme tak vyrazit pryč a projet si na kole kus města. Kolem malého jezera. Skrz centrum k velkému jezeru a přes náměstí zpátky. Udělali jsme pár fotek a pár videí. Počasí bylo fakt super. Jaro. 15°C. Slunečno. Na start systému ideál.

![image](14_2.jpg)

Navečer jsme se stavili v Lidlu. Udělali jsme nákup na pár dní dopředu, doma něco uvařili a pak se rozdělili. Days šla do fitka a já koukat na Dračího prince. Byl jsem po víkendu pořád trochu grogy. Na gauči jsem po sprše Zalomil skoro okamžitě.

### 15.4

![image](15_1.jpg)
![image](15_2.jpg)

### 16.4.

![image](16_1.jpg)
![image](16_2.jpg)
![image](16_3.jpg)
![image](16_4.jpg)

### 17.4. Dobrej pocit.

Vstal jsem dřív než Daya. Moc mě toho nečekalo. Chtel jsem projet elektroniky a přidělit jim správný projekt. Aby při opravách neměli problémy. Rozhodl jsem se napsat si na to skript.

![image](17_1.jpg)

Pustil jsem se do něj hned po příjezdu na kolech. Kolo 25 bylo skvěle vyladěný. Mel jsem z toho dobrej pocit. Kluci odvezli baterie do sběrného dvora.. Z toho jsem taky měl dobrej pocit. Kasper na mě promluvil. Taky dobrý. Opravil jsem zbytek kel. Ilari byl milej. Při procházce skrz město po práci. jsem potkával kola všude. Výpůjček bylo tisíc před pátou odpo. Bazén byl sice zavřeny ale cvičítka volný. A na moji zprávu kluci reagovali srdíčky a smajlíky.\
Mel jsem dobrej pocit. Daya ne. Ludvík po ní něco chtěl a nějak si nerozuměli. NAS prý byl příčina. Nějak kazil diakritiku. Byla z toho napřed nešťastná, pak ve schíze a pak naštvaná. Ale byla to nějaká pakárna a když jsem se vracel z procházky, už bylo líp. Možná proto, že šla do gymu.\
Nemohla tam jit o den dřív.


### 18.4. Moi moi

![image](18_1.jpg)

Uteklo to jak nic. Taky jsem skoro nic nenaběhal. Poslední rána jsem se to rozhodl napravit. V půl osmý' jsem vyběhl s ambicí na pět kilometrů, ale nakonec jsem zvládl jen něco málo přes 4. Zato jsem ale zvládl srovnat několik freebiků, 1. shybů na hřišti před školou a trochu jógy.\
Do skladu jsem dojel na desátou. Nikdo tam nebyl a tak jsem alespoň napsal Ilarimu. Poděkoval mi a popřál šťastnou cestu.\
V bytě jsem uvařil těstoviny, dal do nich všechno co zbylo a měl radost, že nic nevyhazuju. Po dvanácti Jsme se sbalili a vyrazili na nádraží. Vlak nám\
ujel před nosem. Naštěstí ten o hodinu dřívější, než jaký jsme potřebovali. 50 minut jsme tak prosedeli na nádraží a další hodinu ve vlacích Z a I.\
Let nám odložili o půl hodiny. V tlapě Daya pořídila magnetku a já pohled. Verunce k nám ještě nic nepřišlo. Sice jsem plánoval nevyužít poštu, ale i tak mi to přišlo dobrý.\
Snad poprvý mě netestovali na drogy, bomby, neprohlíželi mi batoh a nic. Daye jo. Asi stačí vypadat míň podezřele než spolucestující. V Espresso House jsem pořídil Decaf flat white a chvili psal.

![image](18_2.jpg)

Změnili nám gate. Kdyby mi Daya nezavolala, možná bych to zjistil moc pozdě. Ani jsem nevěděl, že na Finském letišti mají takový nehezký gaty v přízemí. Ale na boarding autobusem to dávalo smysl. Let to byl spíš nudný. Dešťové mraky pod námi věstili, že počasí v Praze bude nic moc.\
A bylo. Naštěstí nepršelo. Po rozloučení se u pásů s batohy jsem se vydal pro Franze na Kolbenku. Psal jsem si s Veru španělsky a vlastně mi ta hodina docela uteklo. Jenže když jsem vylezl na povrch, došlo mi, že nemám klíče. Celá cesta byla k ničemu. Dost mě to vybilo. Vlastně jsem byl opravdu unavený a další cesta metrem, vlakem na hlavák, rychlíkem, který po dvaceti minutách nikam nevyjel a dalším vlakem, který mě dovezl na Vršovice zrovna v moment, kdy ten předchozí vlak projel před mým nosem mě dohnalo k ještě většímu vyčerpání.\
Moje žena ale doma udělala bramboráky. Sice se jí napřed připálily na pánvi, ale poradilo si a použila pec. Ty s tofu a černou soli byly lepší. Byl jsem šťastnej že jí po týdnu vidím. Ta únava mě přešla, když jsme se objali.

### 19.4.

![image](19_1.jpg)
![image](19_2.jpg)
![image](19_3.jpg)

### 20.4.

![image](20_1.jpg)
![image](20_2.jpg)
![image](20_3.jpg)

### 21.4. Krk a nohy

Veru čekaly přípravy do školy. Vybrali jsme proto vlak před polednem a ráno se akorát pomalu připravovali na odjezd. Táta nám dal sušené houby, posnídali jsme Corn flaky s mlékem a skořicí, pomazlili kocoura a po devátý vytáhly kola, rozloučili se s tátou a vyjeli na cestu.\
Zadem. Po velký se mi nechtělo. Bylo velikonoční pondeli a to jezdí ožralí kokoti. Veru bolely nohy. Prý jí to i budilo. 50 km bez tréninku je moc. Do kopců tak kolo vedla. Ale zvládli jsme to. 4 etapy. Poslední kolem dančí obory a potom podzámčím až na dolní náměstí. Kafe! zněl plán. Překvapivě ne můj.

![image](21_1.jpg)

V Landfrasova domu měli otevřeno. A uvnitř to bylo moc hezký a plný dobrých věcí. Sladkých až to bylo skoro nepříjemný. Seděli jsme s nimi na náměstí a pili kafe.\
Veru bolely nohy a mě krk. Dost to na mě přišlo později ve vlaku, kde se k otoku přidala teplota. Naštěstí jsme jeli rovnou k nám. Ve Veselí Veru koupila neco k Zakousnutí. Tentokrát jsme seděli na správné straně, já Veru informoval o každém úseku zrušené koleje a po necelých dvou hodinách jízdy nás vlak vyhodil před domem, kde jsem šel rovnou do postele.\
Veru vařila. Občas mě navštívila v pokoji a měli jsme se hezky. Večer ji ale taky začalo být zle. Navařili jsme čaj. Jedli česnečku a po vztekání se nad něčím, co prý nebyly písemky jsme šli brzo spát. Spánek léčí.

### 23.4. Le France


Budík ve 3:30. Nepotřeboval jsem ho. Někdy od dvou jsem byl vzhůru a nešlo mi usnout. Máma se prý na Verunčině matraci vyspala dobře.\
Verunka vstala s námi. Moje žena je zlatá. Udělala nám snídani. Zabalila nám ji do ideových sáčků a vypravila nás na cestu. Málem jsem jí při odchodu neobjal a nepolíbil. Tak mrtvej jsem byl. I to naštěstí zvládla zařídit.\
Na tramvajové zastávce jsme byli sami. Kdo by taky tak brzo někam jezdil. Jen pekaři a opilci. A lidi co letěli do Paříže. Jeden takový pár čekal s námi na Karláku.\
Autobus s nočním číslem 915 jel asi hodinu. Naposledy jsem tou trasou jel nejspíš s Miškou ráno před Barcelonou.Opilec se mě vyptával na trasu Poradil jsem mu a připomněl mu na správné zastávce, že by měl vystoupit. Vypadal vděčně.\
Letisko byla rutina. Vylít zbytek čaje, kontroly, gate. Hned ten úplně první. Transavia mě na první dobrou nepřesvědčila. Finair měl boarding zmáknutý líp.\
Pán, který si sednul k nám intenzivě smrděl cigaretami. To mi na zážitku 7 letu moc nepřidalo. Mamka kvitovala snad ještě míň. Vlastně seděl vedle ní. Já aspoň koukal z okýnka. Byť jen na mraky. Od pohledu na Plzeň bylo ohyzdné. Čas od času vykoukla obří francouzská pole, ale při sestupu jsme zmizeli v dešti.\
Orly mě nadchlo ještě míň než Aerolinka. Bylo zmatečný a nešla na něm pořídit Navigo Decouverte karta. 16.6 € tak proletělo komínem, protože mámy mobil nemá NIC. iPhone mi bránu do metra po nahrání weekly kuponu otevřel bez problému.\
Autonomním metrem 14 jsme dojeli na Gare de Lyon. Internet tvrdil, že tam půjde karta koupit. Netvrdil ale,že budeme muset vystát hodinovou frontu. Ještě, že venku bylo hnusně. Blbý taky bylo, že Decouverte karta potřebovala fotku a fotka v Navigo účtu nestačila. 8€ za pasové fotky. 5€ za fyzickou kartu. Pořád se to ale vyplatilo. Obzvlášť když se mi podařilo, nenechat se okrást podvodníkem.\
Ve 12:00 začínal check in. Kartové martyrium skončilo v 11:39, když jsem tužkou, vypůjčenou na kase trafiky vyplnil mámy jméno. Jeli jsme tedy na hotel. RER A. Tunelem, tunelem a tunelem. A pak pěšky kolem fotbalového stadionu. A po schodech dolů, k záhonku s kvetoucíma kytkama.

![image](23_1.jpg)

Ta oblast byla pěkná. Saint Maurice se to tam jmenovalo. Ibis byl taky z těch hezčích. Mel fajn pána na přepážce. Dal jsem si teplou sprchu. Povolilo mi to nos, ohrálo promrzlé nohy a i s krkem mi to pomohlo víc, než bonbony z Carrefouru na letišti.\
Během ubytovávání se přestalo pršet. Vyrazili jsme ven. Bydleli jsme na konci velkého parku a ten měl v sobě moc pěkné arboretum. A hipodrom. A botanickou. A zoo. A les. A další věci. Byl to fakt velkej park. Kus jsme přijeli autobusem. A pak došli do Vincennes. Pěkný francouzský čistý čtvrti. Žádnej district 13.\
RER A nás převezlo na Les Halles. To už byla pravá Paříž. Veliká, hlučná a plná lidí. Taky se vrátil déšť. Naplno. Schovali jsme se v zahrádce kavárny s výhledem na ostrov na kterém jeřáby opravovaly Notre Dame.

![image](23_2.jpg)

Kdyby papež neumřel, možná bychom šli dovnitř. Takhle extrémní frontu jsem ale odmítl. Máma naštěstí taky. Radši jsme šli do boulangerie. Trochu do kopce. Mámě se ta cesta moc nezdála. Ale quiche a kafe jí změnily pohled. Za tu cestu stály. I za nepohodlí při konzumaci na kamenné lavičce v mírném dešti.\
Dál jsme pokračovali autobusem před Pantheon a pak pěšky do lucemburských zahrad. Tam mě nadchly malé plachetnice a vracející se sluníčko. Čas se ale nachyloval a nohy začínaly bolet. Obloukem a s návštěvou kostela jsme se vrátili na Les Halles. Seina jsme přešli přes most umění naproti Louvre a vlak nás opět dovezl k nám do Joinville du Ponte.

![image](23_3.jpg)

Z vlaku nás ještě svezl autobus ke Carrefouru. V tom jsme koupili sky a ten na pokoji povečeřeli. Skutečný Siggi's. Iskey z Finska mi asi chutná víc.

### 24.4. Hektary zeleně


Docela dobře jsem se vyspal. Budík v 6:30 jsem odložil, ale po chvíli jsem vstal a šel jógovat a cvičit. Máme ještě spala ale behem mojí ledové ranní sprchy vstala.\
Snídaně byla docela bohatá. Obzvlášť na sladké. Máma si naložila přesně opačně, než by to udělala cukrová fašistka. Kafe s cukrem, lívance, pan de chocholat a naložené ovoce. Povídal jsem jí o tom jak glukóza v těle funguje. A jak kofein. Moc mě neposlouchala. Já si snědl jogurt, bageta se sýrem a zelený čaj.\
Pešky do schodů jsme vyrazili na vlak RER A. Po pár zastávkách ale vlak zastavil a nechtěl jet dál. Pomocí překladače jsem zjistil, že za tím vězí zapomenutý kufr na Gare de Lyon. Na zastávce kde jsme byli naneštěstí nebyla žádná alternativa, jakse na La Defénse dostat.\
Po půl hodině se ale vlak rozhýbal. Přestup jsme zvládli a vlak U nás vyvezl z podzemí na kolej s výhledem na Pařížské předměstí, moderní město a v dáli i eiffelovku. Půl hodinová cesta dávala najevo, že počasí bude pěkné. Na vlakové stanici ve Versailles nás zastavili revizoři . Naše kartičky byly v pořádku a já měl radost, že jsme MHD neplatili zbytečné. Máma taky.\
Pěšky jsme přešli město Versailles asi za 15 minut a na opačné straně se otevřel pohled na to, jak strašně obří sídlo pokolení Ludvíku vybudovala. Prošli jsme bránou, došli si na záchod a objevili, že ohyzdné dlouhou frontu stát nemusíme. Šli jsme napřed do zahrad.

![image](24_1.jpg)

Všechno kvetlo. A všechno bylo zelené. A všechno se táhlo do nekonečna. Záhony, lesíky i fontány a jezírka . A jezera. Našli jsme hrající fontánu. Poobědvali sendviče, které jsem ráno připravil. Došli k velkému trianonu. Prošli jeho vnitřek. Vrátili se oklikou k Neptunově fontáně. Dali si dort a došli do naší fronty do paláce.

![image](24_2.jpg)

Uvnitř bylo všechno zlaté, velké, pompézní a plné lidí. Obrazy, sochy i kostel uvnitř byl. Královská komnata byl úplnej Overkill. A zrcadlová komnata spíš zklamání. Nakonec mě nejvíc bavilo křídlo věnující se bitvám. Bylo v něm míň nacpáno.\
Podruhé nás do zahrad nepustili. Šlo by to prý dračí branou. ale ta byla daleko a i mě vlastně bolely nohy. Radši jsme si dali druhý toast a jablko a vyrazili na vlak. Tentokrát L . Z opačného konce města. Prošli jsme tak obchodní ulici, kde prodávali drahé brýle. A tržnici, kde mi máma koupila levné brýle.\
Vlak L se na trasu vlaku U připojil poměrně rychle a tak jsme se zorientovali poměrně rychle. V Carrefour jsme koupili další Skyr a po 24347 krocích odpadli do postele.

### 25.4. Od oblouku k oblouku


Spali jsme dlouho. A přerušované. Teda alespoň já. Máma chrápala. Hodinky mi ráno vyčetly, že jsem se příliš budil. Byl jsem si toho vědom. Nepotřeboval jsem na to měřidlo. Ani druhý polštář, kterým jsem si zacpal ucho nepomohl. Bylo třeba koupit špunty.\
Před snídaní jsem si zacvičil, dal si ledovou sprchu a sledoval mámu, která se pomalu soukala z postele. Snídani začala trochu líp než předchozí den. Bagetou s máslem a sýrem. Ale bábovka a cukr v kafi stejně přišly. A druhý kafe taky.\
Došli jsme na vlak, viděli pána s cedulí a z nástupiště sledovali kuchaře v budově banky BRED. Jeli jsme pouze vlakem A pod vítězný oblouk.

![image](25_1.jpg)

Byl tam. Cesty se od něj rozpínaly do všech směrů jako ve filmech a dokonce šlo jít tunelem pod něj. Za peníze. Nepřišlo mi to jako dobrá investice. Radši jsme se šli projít po Elysejských polích. Kolem lešení ve tvaru kufru od Luise Vuitona. Do Apple storu, který byl překvapivě obyčejný. A potom kolem paláce s prosklenou střechou do parčíku, kde se odehrávalo poslední naslepo. Loutkové divadlo bylo sice permanentně zavřené, ale bylo tam.\
Park nás dovedl až k Egyptskému obelisku. Od něj bylo vidět přes řeku na Národní shromáždění. Pokračovali jsme dál po přímce a došli do zahrady, kde byl příhodný čas na toast u kašny. A na holandskou sušenku s medem. Zahrady naneštěstí měly méně záchodů než mapa říkala. Vlastně kromě těch na začátku, které jsme nenavštívili už žádné nebyli. V Paříži je 11 milionů lidí. Ubytovaných. S turisty a pracujícími to musí být dvojnásobek. A ti všichni čůrají. V podzemním obchoďáku před hovnem tak určitě vydělávali randál, když chtěli za návštěvu euro.

![image](25_2.jpg)

Máma prohlásila, že dál chce jet vozem. Došli jsme do metra a přejeli k opeře. Palác Garnier naneštěstí zrovna opravovali a tak jsme viděli jen lešení s fotkou. Z boků sice stavba videt trochu byla, ale nebylo to nic moc.\
Zatoužil jsem projít se po mostě, který v počátku vyrobí Ellen Paige pomocí zrcadel. Byl kousek od Eiffelovky. Dalším metrem jsme dojeli na Trocadéro, odkud se nám naskytl výhled na věž v celé své kráse.\
V celé své kráse se nám černí šmelináři taky snažili vnutit sošky věže za pár eur. Další polo zloději obírali lidi hádáním, pod kterým kelímkem je kulička. Odolali jsme všemu, došlo k řece a nakonec na most. Tam už mamka začínaly zrazovat nohy. Prý bylo na čase jet metrem. Most nabízel jak cestu pro pěší, kola a auta, tak i pro vlak ve vyšším patře. Nastoupili jsme a sjeli zpět na stanici Charlese de Gaulle. Odtud RER A na La Defense a z podzemí ven tramvaji T2.

![image](25_3.jpg)
Moderní město mělo úplně jiný vibe. V boulangerii jsme vybrali malé plněné bagety. Vlastně to nebyly úplně bagety. Spíš slaný koblih plněný tuňákem, olivami, vařenými bramborami a vajíčkem. Fritassé se to jmenovala a hledání na google prozradilo, že to pochází z Tuniska. Snědli jsme si je v malém hudebním parčíku, kam Pařížané chodili kouřit. Je to trochu oxymóron. Jít kouřit na čerstvý vzduch. Naštěstí byli kuřáci dost daleko od nás.\
Výškových budov tam bylo požehnané. Odrážely se jedna v druhé a mezi nimi bylo občasné umění. Děravá budova Grande Arche byla postavena přímo naproti Vítěznému oblouku. Pohled na Elysejská pak stál za to. Ale foukalo tam a začínalo být pozdě. Máma orodovala za návrat domů.

![image](25_4.jpg)

Ten měl být jednoduchý RER A až domů. Jenže na Auberge vlak zastavil a hlas řekl, že nejmíň hodinu nepojede. Pustili Jsme se do série přestupů několika meter na autobus 111, který jel na naší zastávku Ecole du Gravelle. Školu štěrku.\
Došli jsme domů, ale já ještě vyšel do našeho městečka pro špunty do uší. Lékárna jsem stihl jen tak tak. Cestou Jsem si volal se ženou a potom psal s Evou. Prý byli až na vrcholu Eiffelovky. Vataři. My měli v plánu jen prostřední patro.

### 26.4. Kopec a věž


Špunty fungovaly. V noci sice jeden vypadl, ale vrátil jsem ho při cestě na záchod. Hodinky mému spánku ale daly nepříliš vysoké skóre 75. Nejspíš kvůli Čumění do mobilu až do usínání a jídlu docela pozdě.\
Snídaně už začínala být rutinní. Kromě čaje jsem tentokrát zvolil i Café au Kit. Nijak moc jsme nechvátali. Čekal nás výlet do Montmartru a večer eiffelovka. Během jídla jsem koukal na televizi, kde říkali, kolik prezidentů přiletí do Vatikánu na pohřeb papeže.\
RER A mělo opět nějaké potíže. Tentokrát prý severe perou injury. Než jsme ale došli na stanici, zřejmě to vyřešili. Bylo slunečno, šli jsme po druhé straně silnice a pán S cedulí měl zřejmě volno. Byla totiž sobota.\
Vlak A a metro 8 nás dovezli na Pigalle. Trochu blbě jsem zvolil směr, ale prozřetelnost nás vedla skrz místní red light district k fofrníku Moulin Rogue. Hned kousek vedle jsme koupili dvě plátěnky. Jednu pro Verunku, jednu pro mámu. Taška je dobrej dar.

![image](26_1.jpg)

Most přes místní hřbitov spustil stoupání. Malé uličky se začaly plnit turisty a bylo jasné, že Sacre leur se blíží. Vlastně stačilo minout dva další fofrníky a byli jsme tam. V roji lidí a podivně vypadající Baziliky a výhledu na Paříž. Máma ale zvolila k návštěvě malý, o sto let starší, katolický kostel, který měl uvnitř hezky nasvícená okna.

![image](26_2.jpg)

V uličkách za kostelem máma pořídila malou eiffelovku pro Robina a když odbila dvanáctá, došli jsme do pekárny Boris pro kávu a výborné pečivo. Moje s lilkem, cuketou, sušeným rajčetem a avokádovým dresinkem a mámy s rostbífem a nějakým listím.\
Do sedmi, na kdy jsme měli naplánovaný výstup na věž bylo Času spousta. K jeho trávení jsem vybral Jardin du Fleur. Kousek od Pantheonu. Stanice metra 12 pod Montmartre neměla eskalátory, ale 115 točitých schodů. Souprava byla kouzelně historická a všichni členové rodiny naproti nám měli na nohách barefooty. Samozřejmě že Češi.

![image](26_3.jpg)

Překvapilo mě, že náměstíčko kde jsme vystoupili jsme už navštívili předtím. Nastupovali jsme tam do autobusu! Pantheonu. Tentokrát ale nebylo deštivo a místo vypadalo optimističtěji.\
Zahrada zřejmě patřila ke škole. Byla plná záhonů, byl v ní skleník a lavičky, na kterých jsem nadepsal a nalepil pohledy. Veselým, Mullerovým, Maite a Vildovi a mé ženě. Máma obdivovala kytky a já se pustil do psaní deníku. Z Francie jsem zatím měl jen seznam jednoslovných poznámek.\
Když se máma vrátila z růžové zahrady, zavzpomínali Jsme na Řím. Přečetl jsem nahlas deník z tý doby.Paříž byl větší výlet. A to nás teprve čekaly věci. Výstup na Eiffelovu věž třeba. A na to bylo třeba se posilnit. Bagetou z další Boulangerie.\
První nalezená byla zavřená. Druhá moc drahá. Ale třetí! Třetí měla ducha. A bezva 2 paní které anglicky neuměly zbla. Ale jedna uměla španělsky. Byl to boj. Ale ohromně zábavný. A objednal jsem co jsem chtěl. Paní nás posadila, usmívala se na nás. Zahraňovala mámu padající z barové židle. Prostě paráda!

![image](26_4.jpg)

Metro. Špatný. Pak dobrý. Vlak C. Britka co si chtěla povídat a výstup na Champ du Mars. Lidí milion. A pak výhled na věž. I mě žílama tele trochu adrenalin. Máma musela být v nervu.

![image](26_5.jpg)

Ale zvládli jsme to. Obě patra. Víc se o tom zmiňuji ve vlogách. Nelituju ale toho, že jsem šetřil. Byl to fakt zážitek. Dolů jsme ale sjeli vozíčkem. A domů autobusem. Ale chvíli to trvalo. Měly nějaké výluky a okliky. Tentokrát jsme šli spát pozdě.

### 27.4. Les objets historiques

Poslední den, poslední jóga v maličkém pokoji, poslední snídaně. Tentokrát jsem si uvařil vajíčka. I máma na vajíčka dostala chut! Informace o tom, že si ho musí uvařit k ní ale z piktogramů na vařiči nedošla. Rozklepnutí skořápky tak vedlo ke komickému faux pa.\
Louvre byl naplánovaný na 12:30. Nebylo třeba spěchat. Pomalu jsme se sbalili a po checkoutu naposledy vyrazili na RER A kolem pána s cedulí na krku. Byl tam. Podle mámy to byl adventista. Volno měl jen v sobotu.\
Vlak nás dovezl na stanici Les Halles. Z info grafiky jsem pochopil, že východ 8 je pro nás nejlepší. Trochu divně vedl skrz lobby multikino a po schodech, kde zaměstnanci kouřili, ale na povrchu se ukázalo, že jdeme správně.\
Zastavili jsme se ještě v obřím kostelu, kde zrovna probíhala mše. Vy zjistil jsem, že kadidlo je antibakteriální (což jsem tušil) a protizánětlivé (což mě překvapilo). Být hodiny v kouři mi přijde spíš negativní než pozitivní. Ale třeba je právě díky tomu návštěva kostela tolik vítaná.

![image](27_1.jpg)

Diskuse o kadidla se změnila na diskusi o imunitě, cukrech a rakovině. Moje oblíbené téma. To nám vystačilo až do Loveru. Jít do zahrady nemělo smysl. Radši jsme šli čekat do fronty. Minuty navíc se cení. Diky předstihu jsme se na slunku nepekla tak dlouho a pod skleněnou pyramidou byli už ve 12:27.\
Uložili jsme batohy a vydali se na průzkum Egyptských památek. Máma byla nadšená. Hlava jí za boha nepobírala, jak udělali prastaří kamenořezbáři reliéfy vystouplé. Vyřezávat totiž mimo profily lidí jí totiž připadalo mnohem složitější než uvnitř.

![image](27_2.jpg)

Egyptských kamenů, soch, kusů pyramid, sarkofágů, sošek, náhrdelníků, nožů, dalších kamení, dřev a kdo ví čeho dalšího.\
To samý pro Etrusky, Řeky, Haly, Mezopotámce Blízký východ a ostatní kultury žijící před Kristem. Něco bylo zajímavý. Ne že ne. Ale bylo toho moc. Ani milovník umění by toho nevstřebal tolik. A to jsme prošli jen malý kousek. Žádná Mona Lisa. Žádné obrazy.\
Zato spousta pěkných holek. Moje nadrženost stoupala. Chyběla mi moje žena. Přemýšlel jsem jestli přijde moment, kdy mě přestane přitahovat. Určitě přijde moment, kdy budu toužit po změně. Fyzicky. Zamilovanej jsem do ní. Zvolil jsem jí. Neměl jsem žádný zaječí úmysly. Ale různý těla. Různý prsa. Různý chutě. Každej si asi říká, že monogamií toho dost ztratí.\
Hodně těch myšlenek ale přivádělo obyčejný nadržení. Pošel jsem si na záchod, podíval se na těch pár sexy fotek svý ženy, který mám a shodil to punt." Druhý patro muzea už nebylo tak stresující.

![image](27_3.jpg)

Ve čtyři jsme vyrazili na metro. Dali jsme to bez google map. A dali jsme drobný dobrýmu harmonikáři. Koukat do tunelu z autonomního metra mě bavilo.\
Zato ORLY mě nebavilo vůbec. Je to zmatečný letiště. Plný matoucích francouzů. Tak jak je letiště v Helsinkách skvělý, tak je ORLY špatný! Sekuritka trvala. Všechno prohrabávali. Gaty oprýskaný a to hlavní, kde mě francouzi zklamali byl boarding. Sice začali včas, ale po kontrole dokladů nás nechali hodinu čekat před chobotem. Češi si tam posedali, dělali vtipy, byli nerudní a povídali si přesně tak, jak bych u naší kultury čekal. Holka přede mnou měla ty skrytý garminy, pláťený barefoot,, klobouk a byla hodně šik. Dost můj typ. Zas jsem zatoužil po svý ženě.\
Nakonec jsme ale vyletěli. Mohl jsem vybrat sedačky na opačný straně. Viděli bychom eiffelovku. Neva, ale. V Praze jsme přistáli, tak že máma stíhala vlak jedenáct. Doprovodil jsem jí na hlavák a pak sjel domů S devítkou.\
Verunka mě přivítala moc vřele. 2x za sebou :)

### 28.4. Paretovo pravidlo

Ráno jsme pokračovali. Opět 2x. Opravdu jsme dohnali, co jsme nezvládli. Vyřídilo mě to. Odpadl jsem do postele a když jsem se po osmé vzbudil, Veru byla pryč. Moc jsem nechvátal. Cesta slunečnou Prahou mě trochu probrala. Nicméně dorazil jsem až v sůl desátý.\
V průběhu dne se mě lidi vyptávali na výlet. Z čím přišel modem. Tentokrát jsem se rozhodl ho nerozbít.\
Napájel jsem ho na drátky. Ověřil, že USB funguje. Že je to opravdu modem. Až potom jsem druhý kus zkusil napájet na další hla00o.\
Nakonec se mi to povedlo. A zámek se připojil na nový backend. Měl jsem radost. S pecí by to asi bylo jednodušší, ale už jsem v tom začínal mít gryf.\
Odpoledne a večer jsem zůstal v práci a výpal se v kole. Myl jsem ho WAPkou, rovnal osmičky, mazal řetěz a i když jsem se nedostal na Špičkově seřízené kolo, jel o Franz domů o poznání lépe. Paretovo pravidlo v praxi.

### 29.4. Dny letí, když vstaneš pozdě

Možná protože jsem měl v uších špunty. Spíš ale protože Veru je opatrná. Nevzbudila mě. A udělala mi snídani. Vern je skvělá. Zato já trochu flákač. Chtěl jsem být v práci brzy ale když jsem projížděl kolem auto prodejny Vantage, bylo po čtvrt na deset. Proč zrovna tenhle bod? Pak tam kupoval své paní elektro audi. Řekl jsem si že si musím přečíst tu knížku „Courage to be disliked". V tom momentu jsem totiž cítil silný tlak vertikálních vztahů. A to i přes to, že ještě na Vinohradech jsem měl pocit, že skvělá žena, slunce a kolo je všechno, co v životě potřebuju.\
V práci jsem pomáhal DJovi s totemy, vyráběl kabely, zkoušel zámek a nový backend. Přišlo mi konečné, že neprodáváme zajíce v pytli. Šel půjčit kartou, aplikací i backendem. So-so fungovala GPS a vůbec, bylo to skvělý.\
Vera šla hrát deskovky k Vildovi. Já měl v plánu psát, holit si hlavu, dávat život do pořádku a tak, ale většinu večera jsem čuměl do YouTube. Francie mě vyřídila. Čas plynul nějak moc rychle a dovolenou na zotavení se z dovolený jsem si nenaplánoval.\
Něco jsem ale napsal do deníku, tak snad dobrý.

### 30.4. Tradice, přesto narychlo

Verunka se mě ráno ptala, zda chci do práce něco k jídlu. Byla středa, řekl jsem, že všichni budou v práci a tak radsi půjdu s nimi. Ale protože jela do práce vlakem v 8:20, jel jsem s ní.\
V práci opravdu byli všichni. I Ludvík. Měl tam hodně meetingů. Ale na oběd do Radkem s námi nešel. Prohloupil. Grilovaný hermelín se salátkem a krutony byl výborný. Ivanovi ale moc nestačil. Je 2x větší než já a ráno uběhl pět kilometrů z čerňáku. A plánoval běžet zpátky.\
Po obědě přišlo zpátky vybavení z Keolabs. Kdyby nebyl meeting možná bych stihl udělat všechny potřebné kalibrace a zjistí, zda nám nový bench pomůže. Díky hodinovému povídání o Plzni, dalším tenderům a vývoji jsem nakonec stihl jen výkonovou kalibraci a kalibrace všech třech PICC.\
Odpo jsme měli jet k Ondrovi. Jeho zlomená ruka mu moc aktivit nedovolovala. Sedět v parku by ale mohl. Byl konec dubna. A na konci dubna mladí ladí jazz. A Filip rád ladí jazz. Zavolal jsem mu. Přemluvil Anet a sraz na kartáku byl na světě.\
V pět jsem sedl na Franze a dojel do centra, kde už Ondra seděl kousek od FOH. Zprvu jsem ho neviděl. Vlastně ani napodruhý, po tom co jsem zamkl kolo. A napotřetí po tom, co jsem přivedl Vera. Venčila před příjezdem Koru, protože Jarda byl v Singapuru a Sára měla meetingy.\
Nováčkovic přijeli těsně před začátkem další kapely. Páťovi se v hluku líbilo. Obzvlášť ho bavily láhve a krabičky s jídlem. A tráva. Tu malými pěstičkami trhal. Naštěstí nejedl.\
Povídali jsme si když to zvuk dovoloval. Jazz byl ok, postupně se ale měnil na funk. 3 krát 7 z Budějic byl funk čistý. Po západu slunka ale přicházela zima. Na Páťu už bylo pozdě a tak jsme se rozloučili a po pár písničkách vyrazili každý svou cestou. Ondra na tramvaj na Břevnov, Veru na šestku a já pro kolo. Před domem jsme se potkali. Kolo tramvaj nerozhodně.

[>> Květen](2025_may.md)
