
## [Březen](2022.md)  


- [8.3. Neúspěšný přepis a hokej](#83-neúspěšný-přepis-a-hokej)
- [20.3. Podél rokytky](#203-podél-rokytky)
- [25.3. Karmínový drak má bratra](#253-karmínový-drak-má-bratra)
- [26.3. Výlet na počest babičky](#263-výlet-na-počest-babičky)
- [27.3. Rychlík Vltava jde nahoru](#273-rychlík-vltava-jde-nahoru)


### 8.3. Neúspěšný přepis a hokej

S Jardou jsme se konečně dohodli, že přepíšeme energie. Dali jsme si sraz na třetí hodinu na Jungmannově náměstí, kde sídlí PRE i PP. Což mimochodem Jarda netušil. myslel si že tam jsou jen plynaři.<br>
Z práce jsem vyrazil s předstihem, ale u Florentina mi došlo, že doklady jsem nechal v Karlíně a kvůli otočce jsem nabral několika minutové zpoždění.<br>
Nevím jestli by pomohlo kdybych ho neměl, ale paní recepční nám řekla, že nefunguje systém vydávají pořadová čísla a že nás pošlě na přepážku s tím co prý potřebujeme. Řekli jsme, že potřebujeme přepsat plyn z Jardy na mě. To se jí moc nezdálo. Dle jejích slov taková akce vyžaduje alespoň půl hodiny. A kdy zavíráte, zeptal se Jarda. Za půl hodiny odbětila mu ta paní a řekla že pro nás nelze nic udělat.<br>
Ani jeden z nás neměl mentální energii na to poslat jí do prdele, ale udělat jsme to měli. A tak jsme se dohodli, že to uděláme nějaký další den dopoledne.<br>
Během dne se stalo neskutečné. Tomáš se z Černého mostu vyrazil podívat do města. Koupil totiž lístky na zápas Kladno - Sparta v o2 aréně, který Jágr uspořádal jako benefiční akci na podporu války na Ukrajině. A mě napsal, zda nechci jít s ním. Byť hokej jde těžce mimo mě, takováhle věc se neodmítá.<br>
Po práci jsem tedy vyrazil do Vysočan. Nutno tedy podotknout, že to z toho Čerňáku neměl až tak daleko. 12 minut metrem možná? Já jsem ale jel na kole a až před arénou mi došlo, že to možná nebyla moudrá volba. Před vstupy se kupily tisíce lidí. Když jsem se zeptal policajta, kam zaparkovat kolo, odvětil mi, že on by své kolo radši nechal doma. Služba lidem na úrovni pomyslel jsem si a radši nic neřekl.<br>
Před Harfou ale byl stojan a já přece mám docela fér zámek.<br>
Dle telefonu jsem vyrozuměl, že Tomáš jde kolem arény proti směru hodinových ručiček. Když tedy půjdu po směru, musím ho zahlédnout. Ještě jsem mu popsal, že mám na sobě košili co připomíná kostkáčka. Sic to nebyl příliš hokejový úbor, ale mám tu košili moc rád a z oblečení, které jsem měl v práci byla nejreprezentativnější.<br>
Ve frontě jsme stáli snad milión let a než jsme prošli sekuritkou, hra začala. Tomášovi u rentgenu zabavili rybičku, ale přislíbili její návrat, když se pro ní po zápase zastaví.<br>
Tím, že jsme přišli pozdě jsme neměli kde sedět. Alespoň první třetinu. Nějak jsme se ale octli ve Sparťanském kotli a já jsem obdivoval, že rozehřívač publika dokáže tak dlouhou dobu vykřikovat takový hovadiny.<br>
I ten zápas mě docela bavil. Rozhodl jsem se fandit Kladnu, protože dostávali od Sparťanů sodu.<br>

<a href="../images/2022_march/8_1.jpg" target="_blank"><img src="../images/thumbnails/2022_march/8_1.jpg"></a>

Po první třetině jsme si šli dát něco k snědku. Nejlepší poměr cena výkon měl utopenec a tak jsme si každý dali dva.<br>
Pak jsme se posadili více na bok na místa, která vypadala k dispozici. Nebyla, ale když nás vyhodili, posunuli jsme se jen o řadu dopřeději a tam už jsme zůstali.<br>
Sparta nakonec vyhrála nad Kladnem 4:1, my se vydali ven, já jsem Tomovi připoměl, že si má vzít nůž, který opravdu dostal a Karmínového draka jsem před Harfou našel bez úhony.<br>

### 20.3. Podél rokytky

Marťa si od sestry přivezla do Prahy své kolo. Sestra na něm prý nejezdí a tak ho víc užjie ve městě. Psala mi tedy, zda nepojedu na cyklovýlet výlet a já jako správný cyklofašista souhlasil. Protože jsem ale líný cyklista, vymyslel jsem, že pojedeme nějakým údolím. Tak jsou většinou hezká a nehrozí v nich velká stoupání.<br>
Byli jsme dohodnutí, že se sejdeme v 10 napůl cesty. Měla jen asi pětiminutové zpoždění. Ze všech údolí, která Praha nabízí jsme vybrali to ve kterém se vlní Rokytka. Já jsem chtěl vidět, jak na Palmovce vyřešili cyklostezku pod mostem. Četl jsem o tom už asi rok zpátky a stále jsem tam nebyl.<br>
Podél vltavy jsme vyrazili do Karlína. Marťa byla překvapená, kolik cyklopruhů v Praze je. Není to žádná Skandinávie, ale za poslední dva roky, co na magoši sedí Scheinherr se situace zlepšila.<br>
Rokytka vede do Kyjí a pak někam za Čerňák. Rozhodli jsme se, že si dáme sváču a pivko na Plechárně. Naposledy jsem tam byl s Anet. Napadlo mě tedy, že bych je mohl vytáhnout z Počernic na kolo ven. Telefonát ale odhalil, že vyrazili na výlet k prameni Rokytky. Rokytky? Nejedeme náhodou kolem ní my, říkal jsem si. Inu proč tedy nepokračovat dál a potkat se s nimi. Marťa nebyla proti. Kdyby věděla co je před námi, tak by asi byla.<br>
Jet k pramenu řeky znamená jet do kopce. I to údolí pomalu vymizelo a my byli čím dál výš a na rozhlehlejších lánech, kde se do nás opíral čelní vítr. Protože si moc nestěžovala, mebo jsem její stěžování až tak moc nevnímal, opravdu jsme dojeli až za Nováčkovic. Poslední dva stoupáky už byly hodně i na mě a zpětně hodně cením, že mě Marťa nezatratila.<br>

<a href="../images/2022_march/20_1.jpg" target="_blank"><img src="../images/thumbnails/2022_march/20_1.jpg"></a>

Potkali jsme se v hipsterské restauraci u rybníka Jureček. Dali jsme pivko a Marťa polívku. Vlastně to bylo poprvé co Nováčkovic Marťu viděli, takže se vyptávali jak se známe. Historku o našem neúspěšném prvním rande a skleničkách už jsem začínal mít nacvičenou nazpaměť.<br>

### 25.3. Karmínový drak má bratra


<a href="../images/2022_march/25_1.jpg" target="_blank"><img src="../images/thumbnails/2022_march/25_1.jpg"></a>


### 26.3. Výlet na počest babičky


<a href="../images/2022_march/26_1.jpg" target="_blank"><img src="../images/thumbnails/2022_march/26_1.jpg"></a>


<a href="../images/2022_march/26_2.jpg" target="_blank"><img src="../images/thumbnails/2022_march/26_2.jpg"></a>


### 27.3. Rychlík Vltava jde nahoru

Z Lásenice jsem nemohl do Hradce autobusem, protože jsem měl kolo. Ale protože jsem měl kolo, nemusel jsem autobusem! Vlastně jsem vůbec nemusel do Hradce. Mohl jsem jet rovnou na vlak do Veselí. Ušetřit si přestupy i peníze.<br>
Přes Hradec jsem ale nakonec jel. Ono to nejde moc jinak. Něvěděl jsem ale, zda pojedu do Veselí, či do Tábora či kamkoliv mezi tím. Na staré cestě přes Tučapy skoro nikdo nebyl, takže jsem cítil souzenění s přírodou. Na polích byla kopa srnek, lesy voněly a při sjedzu do Košic jsem viděl epesní západ slunce. Nakonec jsem nastupoval v Plané nad Lužnicí.<br>
Vlak, který přijel mě překvapil. Nebyla to standardní souprava s modrými polstrovanými sedačkami v kupéčkách po osmi, ale moderná vlak s jídelním vozem, kupéčkami po šesti s opěrkou pro hlavu a kdo ví jakou další vychytávkou. Do jídelního vozu jsem se šel podívat. Za barem byl bezva pán se kterým jsem si chvíli povídal a poté u něj objednal pivo a řízek se salátem. Sedačky v jídelním voze byly snad ještě vychytanější. Jídlo nebylo napálené a bylo moc dobré. Cena jízdenky mi po dluhé době nepřišla přemrštěná, protože za její cenu se mi dostalo i dobré služby.<br>

<a href="../images/2022_march/27_1.jpg" target="_blank"><img src="../images/thumbnails/2022_march/27_1.jpg"></a>

Řekl jsem to pánovi za barem a prý ho to velmi potěšilo.<br>
