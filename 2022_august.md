## [Srpen](2022.md)  

- [1.8. Zpátky do práce](#18-zpátky-do-práce)
- [2.8. Do Kyjí se nejezdí na první dobrou](#28-do-kyjí-se-nejezdí-na-první-dobrou)
- [3.8. Běžný pracovní den](#38-běžný-pracovní-den)
- [4.8. Vidět Míšu po letech je jak vidět Míšu včera](#48-vidět-míšu-po-letech-je-jak-vidět-míšu-včera)
- [5.8. Na Radostín](#58-na-radostín)
- [6.8. Festivalová nálada](#68-festivalová-nálada)
- [7.8. Sára má (morální) kocovinu](#78-sára-má-morální-kocovinu)
- [8.8. Něco na mě leze](#88-něco-na-mě-leze)
- [9.8. V Čechách utrácím mnohem víc než ve Skandinávii](#98-v-čechách-utrácím-mnohem-víc-než-ve-skandinávii)
- [10.8. Petr s Robinem](#108-petr-s-robinem)
- [11.8. V práci sám](#118-v-práci-sám)
- [12.8. Se sklem z deště pod okap](#128-se-sklem-z-deště-pod-okap)
- [13.8. Sbohem Ubuntu](#138-sbohem-ubuntu)
- [14.8. Výlet po pivovarech s Nováčkovic kamarády](#148-výlet-po-pivovarech-s-nováčkovic-kamarády)
- [15.8. V kyjích jsou nešťastní](#158-v-kyjích-jsou-nešťastní)
- [16.8. Plánujeme výlet](#168-plánujeme-výlet)
- [17.8. Jedeme na výlet](#178-jedeme-na-výlet)
- [18.8. Výhledy a puchýře](#188-výhledy-a-puchýře)
- [19.8. Cesta je fajn](#198-cesta-je-fajn)
- [20.8. Déšť nám cestu krátí](#208-déšť-nám-cestu-krátí)
- [21.8. Pít v neděli už od rána](#218-pít-v-neděli-už-od-rána)
- [22.8. Hledání chyby, která neexistuje je na dlouho](#228-hledání-chyby-která-neexistuje-je-na-dlouho)
- [23.8. Tentokrát jsme v Kyjích nešťastní my](#238-tentokrát-jsme-v-kyjích-nešťastní-my)
- [24.8. Na pinčes po bůhví jak dlouhé době](#248-na-pinčes-po-bůhví-jak-dlouhé-době)
- [25.8. Slejvák jako už dlouho ne](#258-slejvák-jako-už-dlouho-ne)
- [26.8. Konečně na jih](#268-konečně-na-jih)
- [27.8. Za vesnickou muzikou](#278-za-vesnickou-muzikou)
- [28.8. Aktivní nuda](#288-aktivní-nuda)
- [29.8. Křižík v Přístavu](#298-křižík-v-přístavu)
- [30.8. V Kyjích mě až tak moc nepotřebují](#308-v-kyjích-mě-až-tak-moc-nepotřebují)
- [31.8. Odřeknuté rande](#318-odřeknuté-rande)

### 1.8. Zpátky do práce

Závidím lidem co jsou po dovolené odpočatí. Ráno jsem si totiž uvědomil, že mě úplně všechno bolí. Měl jsem několik desítek škrábanců, asi osm černých modřin, pár spálenin a rozhodně se mi něchtělo do ranní rutiny cvičení, kterou jsem plánoval. Vlastně jsem se z postele vyhrabal až hodinu po zazvonění budíku.
Ranní jízda přes Vinohrady mi dala sodu. Zřejmě jsem měl po tří denním lití kocovinu.V Karlíně ve vývoji nikdo nebyl, což mě rozesmutnilo a já se tak sám pustil do těch míň zábavných, ale asi důležitějších činností. Nakupilo se jich tam na nejmíň týden práce a po obědě s Vojtou a Ludvou v Gastru jich DJ přivezl ještě víc.<br>
Po třetí přišla máma. Přinesla mi mikinu, která mi byla velká a náramek, který se mi nelíbil. Takový kožený pásek s nápisem Dobroduh. Už asi stokrát předtím jsem jí řekl, že se věcí zbavuju a ne je akumuluju. Chtěl jsem na to navázat tím, že na cestě mi chyběli lidé a ne věci, takže by bylo bizarní připomínat si to věcí. Ale nestihl jsem to. Vzala si to těžce osobně. Prohlásila, že jsem ještě horší člověk než jsem byl předtím a odkráčela bez pozdravu ven.<br>
To mi moc na náladě nepřidalo. Asi jsem netaktní kokot. Ale stejně si myslím, že to bylo zbytečný. Mohla si odpustit ty dárky a mohli jsme si dát v klidu kafe a popovídat si.<br>
V internetovém bankovnictví jsem si všiml, že můj účet už není zadarmo. Po práci jsem se zastavil v bance a dozvěděl se, že je zdarma jen do 27 a poté stojí stokorunu měsíčně. Dá se tomu ale vyhnout tak, že člověk platí kartou a přispívá si do penzijka. Na místě jsem se ještě nerozhodl, zda z české odejdu či na to připojištění něco pošlu, ale stejně mě naštvalo, že se se mnou snaží vyjebat.<br>
Po sedmé jsem zašel za Marťou pro věci co mi brali autem. Vilda byl u ní a pomohl mi sbalit stan. Povídali jsme si všichni asi až do deseti večer nad čajem. Měl jsem ale plán dohnat ztracené spaní a tak jsem vyrazil domů, zalomit co nejdříve.

### 2.8. Do Kyjí se nejezdí na první dobrou

Definice šílenství zní dělat stejné věci a očekávat různé výsledky. Možná že přece jen trochu šílený jsem, neb jsem opět jel do Kyjí a očekával, že všechno co budu potřebovat na stavbu posledního nabíjecího boxu tam bude. Inu mělo mě napadnout, že nody tam budou, ale v Safiralu neprošly testem. Co naplat, z kyjí jsem po hodině práce jel do Karlína na otočku.<br>
Na oběd jsem tam byl přílš brzy a v Kyjích bych zas nestihl dostavět box, dřív než všichni zmizí v trapu. Jídlo tak muselo počkat. Jinak mi stavba šla od ruky. Taky mě potěšilo, že jsem po měsíci viděl Šťépu a po měsíci a půl Ivana, který byl v Kyjích vypomáhat s přehazováním hlávek. Činností, která nudná, těžká a časově náročná. Ivan má nervy ze železa.<br>
Vyjma boxu jsem v Kyjích ještě dopsal návod na kolotočový tester, ale jinak to moc produktivní den nebyl.<br>
Na pozdní oběd jsem zajel do globusu a když už jsem byl na Čerňáku, napsal jsem Tomášovi. Odepsal ať se zastavím, že jsem vítán. Byli s Veronikou v Hornbachu a chystali se na střechu, dát květiny do parády. S Tomem jsme nahoře posedávali a Veronika se venovala kytkám. Nebylo to tak šovinistické jak to vypadá napsané. V podstatě vytrhala jen trochu plevelu a nechtěla abychom jí do toho lezli.<br>
Tomáš promarodil Colours, na které spolu chtěli. Pořád působí jako poustevník a v bytě je jen s kocourem. Veronika je pořád s Martinem a pořád mi přijde, že jejich vztah je nikam nevedoucí a bez jiskry. Zřejmě jim to tak ale vyhovuje. Střecha je ale pěkná. Opravdu mě mrzelo, že na jejich otevíračku tam nebudu.

<a href="../images/2022_august/2_1.jpg" target="_blank"><img src="../images/thumbnails/2022_august/2_1.jpg"></a>

Veronika někdy kolem osmé vyrazila a s Tomem jsme si povídali až někdy do půl desáté, kdy už jsem vyrazil zpět. Ještě že jsem koupil ta světla. Tma přišla náhle a zahalila Prahu.

### 3.8. Běžný pracovní den

Na něco jako běžný pracovní den jsem se těšil tak dva měsíce. Protože se ale za ty dva měsíce nakupila spousta rutijní práce, vůbec mě to nebavilo. Postupně jsem v Karlíně procházel věci o kterých jsem věděl, že je třeba se jich zbavit napřed abych se mohl dostat k něčemu zábavnému. Bylo toho ale opravdu hodně. Ne na celý den. Spíš tak týden. Jediný highlight dne byla nová italská restaurace na Křižíkově.<br>
Šli jsme s Ludvou, Vláďou a Mončou. Došlo mi že s Mončou jsme byli v Čechách v restauraci snad poprvé spolu. Do té doby jsme se takhle vídali jen ve Finsku. Po výborných lasagnich se sumcem jsem po ní ještě dojed ceasara.<br>
Večer jsem byl hodně unavený. Knížka Upgrade, kterou se mi konečně podařilo upirátit mě ale pohltila a spát jsem šel hodně po půlnoci.

### 4.8. Vidět Míšu po letech je jak vidět Míšu včera

Vojta začínal v Kyjích v sedm ráno. Měl jsem mírné ambice dostat se tam taky na sedmou, ale asi je to mimo moje schopnosti. Z Vršovic jsem vyjel až po sedmé a pracovat jsem začal až po osmé. Mým cílem bylo zjistit, proč odchází MCU na EBMC deskách. Z porady totiž vyplynulo, že skoro polovina desek odejde a to je drahý špás.
Hned druhé kolo odešlo. Během celého dne jsem ale na nic nepřišel. Zdá se, že moment kdy deska odejde je úplně náhodný.<br>
Na oběd jsme jeli Ivanovou pětistovkou do Globusu. Jel jsem tím poprvé, ale jezdí s tím úplně stejně jako se smartem. Nad jídlem Ivan prohlásil, že si myslí, že jsem Marťi záloha. Tenhle názor už mě začínal unavovat.<br>
Na půl šestou jsme ale byli dohodnutí s Míšou, že se potkáme pod Ladronkou, půjdeme na procházku a dojdeme do hvězdy na koncert kamaráda jejího kamaráda. Teplota během dne vystoupala na 35 a když jsem váhal zda jet rovnou do jednoho z nejvyšších kopců na úplně opačné straně Prahy, či se zastavit doma. Druhá volba byla jasná. Ve Vršovicích ze mně teklo tak, že jsem kolo nechal dole v mezipatře a koupil jízdenku na MHD.<br>
Dohodli jsme se, že se potkáme u stadionu. Byl jsem tam dřív a sedl si na vrchol schodů vedoucích k tomu betonovému kolosu. Na hlavě jsem měl Maťi slamák a na očích brýle. Míša mě kvůli tomu nepoznala. Horko jako by ještě zesílilo. Vybrali jsme cestu stínem a sdíleli co hezkého se nám stalo od dob co jsme se neviděli.<br>
Měla nového kluka, byla znova na Madeiře, Mauricius prý byl skvělý, několikrát se přestěhovala po Praze, teď bydlí Na Hřebence a její práce v T-Mobile, která jí outsourcuje do Deutche Telekomu má za důsledek, že v Čechách je jen o víkendu a štve jí to.<br>
Na Ladronce jsme si dali Pivo a Limonádu. A povídali si dál. Když už bylo po sedmé, přesunuli jsme se na koleje Hvězda. Zvenčí to tam vypadalo mrtvě, na vnitřní straně bloku paneláků byl opravdu klub Le Fakap s malou dřevěnou stagi a společnost se shromažďovala. Barman točil pivo první den v životě a řezané se mu docela povedlo. Seznámil jsem se s jejími kamarády a kamarády jejích kamarádu, ale v hlavě mi uvízl jen starší Pepa, který byl hodně povídavý a připomínal mi Roberta a pak pilot zřejmě Honza a pár vysokoškoláků z pole myslím že Ondra a Iva.<br>
Bavili jsme se o muzice, Lacu Deczim, ETFkách a Pepově synovi. Byla to podivně dospělá diskuse na to, že vlastně byli mladší než já. I když možná byla mladší jen Míša a to jen o rok.<br>
Kapela hrála hodně popových hitů. Od Ready Kirken, přes Beatles po Robbieho Williamse. Jeden ze čtyř kluků zpíval úplně jako holka. To bylo trochu zvláštní, ale hodně to tam sedlo a musel jsem uznat, že jsou fakt dobrý.

<a href="../images/2022_august/4_1.jpg" target="_blank"><img src="../images/thumbnails/2022_august/4_1.jpg"></a>

Když dohráli, ještě jsme si asi hodinu povídali všichni nad pivem, ale Míša chtěla vstávat brzy a mně se to vlastně taky hodilo, protože v pátek jsme měli odjíždět na Radostín. Rozloučili jsme se tedy a vyrazili opět ke stadionu, tentokrát skrz Břevnov. I přes to, že původně říkala, že pojede autobusem, jsme šli pěšky až k autokinu za stadionem, kde dávali Elvise. Povídali jsme si o cestách, práci se Saudy, udržitelnosti a vegetariánství. Zmínila, že se bála že si moc nepopovídáme, ale prý jsme se bavili jako bychom se viděli včera. Nakonec jsme se rozdělili u kolejí, já si vzal rekolo a dojel zpátky ke mně domů.

### 5.8. Na Radostín

Už zase se mi nedařilo vstát brzy. V noci bylo horko a posledních pár dní jsem kvůli tomu špatně spal. Když jsem se konečně dokopal k tomu se zvědnout, šel jsem rovnou do studené sprchy. Posnídal jsem nějaké zbytky, sešel dolů, povídal si s paní Sojkovou a při výjezdu objevil, že mám prázdné duše. Neměl jsem kapacitu to řešit. Vzal jsem Rekolo ze včerejška a dojel do Karlína. Pustil jsem se do probírání hromady krabic vratek desek z výroby, kterým pravděpodobně nic nebylo, ale bylo je třeba projet testerem. U motorových je to obzvlášť ojeb, protože je třeba sundat a nasadit chladič.<br>
Na oběd jsme šli do Indie. Špenát v pátek je klasika. Tentokrát si ho dali všichni, což bylo bezprecendentní. Horko z předchozího dne se nevzdávalo a bylo jasné, že bouře dřív nebo později musí přijít.<br>
Po práci jsem domů jel opět na rekole. Chvátal jsem abych se stihl nalodit do auta. Zákon schválnosti ale říká, že zpoždění toho kvůli kterému chvátáte roste přímo úměrně tomu, jak moc chvátáte. Kája si po domluvené hodině odjezdu dávala šlofíček a sprchu aniž by napsala že přijede pozdě.<br>
Nějak jsem se na Radostín netěšil. Což není pravda. Prostě jsem se akorát nestihl těšit. Postupně to ve mě ale kumulovalo. V autě jsme dělali blbé vtípky o kožených sedačkách, komentovali navigaci a diskutovali o policii v civilu, o které byla reportáž v rádiu.<br>
Na nákup jsme se zastavili ve Ždáře v Albertu. Jarda nadával jak je Albert drahý a je pravda, že spousta věcí tam byla nesmyslně napálená.<br>
Po přijetí do stanového městečka jsem vyrazil rovnou do areálu. Stavění stanu jsem nechal až na později. Pozdravil jsem se s Domosem, Kendym, kterého jsem viděl asi po dvou měsících i přesto, že spolu bydlíme, Magdou, Kolínem, Denny a spoustou dalších lidí.<br>
Když jsem se navrátil ke stanům, přijel Karel s Týnou. Týna vypadala hrozně fancy, ale vůbec nepusobila jako high maintanance kinda girl. Postavili jsme stany. Karel bezva staré Áčko, které sklidilo uznání a vyrazili jsme do Areálu.

<a href="../images/2022_august/5_1.jpg" target="_blank"><img src="../images/thumbnails/2022_august/5_1.jpg"></a>


Pomalu začínali hrát poletíme?. Fronta na pivo byla nekonečná, guláš docela drahý, ale dobrý. Koncert poletíme? byl velmi šablonovitý. Ale nebylo to na škodu. Zazpíval jsem si, lidi zapařili, prostě docela fajn koncert.

<a href="../images/2022_august/5_2.jpg" target="_blank"><img src="../images/thumbnails/2022_august/5_2.jpg"></a>

Po koncertě jsme se přesunuli k ohništi. Oheň nehořel, ale postupně jsme se tam scházeli ve větším a větším počtu. Kapela Čardáš Klaunů, která hrála v povzdálí zněla chvíli jako Foos, chvíli jako Soundgarden, SOD, Walk Chock Ice, Lucie a kdo ví co ještě. Byl jsem z toho nadšený. Na ostatní ale šla spavost. Když dohráli, zbyli jsme jen já s Ondrou. Společně jsme se šli podívat na Swing Pigs. Django Reinhardt a Stephan Graphelli hadr. Bylo to fakt bezva. Dohráli někdy před druhou a to už byl opravdu čas jít spát. Navíc déšť, ke kterému se schylovalo už nějakou dobu konečně přišel.

### 6.8. Festivalová nálada

Pršelo až do rána. Špunty v uších mi ale odfiltrovaly většinu ruchů, jako například někoho padajícího na stan Sáry s Jardou. Což se možná nestalo, ale jejich stan tak ráno rozhodně vypadal. Karel měl vařič a tak přišel čas na kávu z mého aeropressu. Mléko jsem si ale nevzal, takže byla černá jako ropa.<br>
Dopoledne jsme posedávali v kroužku u ohniště a diskutovali až do začátku cestovatelské přednášky.<br>
Ta byla trochu slabá. Kluci co se plavili po Dunaji z Bratislavy až do Černého moře sice měli hezký výlet, ale přednášku si moc nepřipravili. Kdybych se jich v průběhu neptal na různé věci, skoro nic bych se nedozvěděl.<br>
Jarda si jeho přednášku taky připravil jen vzevrubně, ale o daném tématu už mluvil nastokrát a tak jeho přednes byl značně vtipnější a ucelenější. Mluvil o tom, jak zlepšit natáčecí skills a jak je využít ve zbytku času na festivalu, abychom dohromady natočili aftermovie, které sestříhá.
Divadlo Napříč mě tentokrát nebavilo. Odebral jsem se proto zpátky do stanového městečka na oběd. Nebyl jsem jediný a tak jsme u stanů vařili a jedli vlastně všichni z našeho náměstíčka. Zpět do areálu nás přitáhla vidina válení se u vody s vodní dýmkou a zvuky nu-metalové kapely Dragon Brew. Šílená směsice freejazzu, alternativy a kdo ví čeho ještě skládající se z několika mladých lidí a dědy klávesáka byla famózní.

<a href="../images/2022_august/6_1.jpg" target="_blank"><img src="../images/thumbnails/2022_august/6_1.jpg"></a>

U řeky Réba hejtovala Karlovo dospívání, Týny věk a vzhled, nedospělost lidí obecně a já už ani nevím co. Občas Ondru nechápu jak s ní dokáže přežít.<br>
100% byli energičtí na 100%. Rockabilly kapela trochu nudná a Král Doubek bezva oddychový. Je jedním z důvodu, proč se na Radostín vracím rád. Jeho lesní stage, souznění s přírodou, srdce které do toho dává, a texty které píše víc pro sebe než pro ostatní jsou pro mě ten správný highlight. I jeho Réba dokázala urazit.

<a href="../images/2022_august/6_2.jpg" target="_blank"><img src="../images/thumbnails/2022_august/6_2.jpg"></a>

Zato Prago Union mě zklamali. Technicky to byl bezva koncert, ale emoce žádné. Těžce v kontrastu s 100%, kteří sice kompozičně pokulhávali, ale s publikem pracovali tak, že si to všichni užili. Kato se tvářil jako by ho celý Radostín vysíral a radši by se doma koukal na televizi. Štvalo mě to až tak, že jsem si šel číst do stanu.<br>
Sára se vylila tak, že začala srát všechny kolem sebe. Ale velmi vtipným způsobem. Klukovi co s námi seděl ráno v kroužku házela mince do kasy, když dřímal. Nutno podotknout, že to nebyly její peníze. Vyškemrala je od lidí kolem, které pak vyhlásila, že jsou asi příliš bohatí, když dávají peníze na takovou blbost.<br>
Poslední koncert, který jsem slyšel, byl takový zajímavý pančík. Hodně šablonovitý, ale rozhodně ne nudný. Jednu s Martinem už jsem ale prospal.

### 7.8. Sára má (morální) kocovinu

Probudilo mě lamentování Sáry o tom jak je jí strašně špatně. Všem vyprávěla jak se sejmula a chovala nepatřičně. Na snídani jsme vyrazili do areálu. Boršč, který byl k dispozici, většina lidí popsala jako zelnici. Ať už to byl či nebyl boršč, mě to chutnalo. Zato kafe bylo podprůměrné. Možná že jsem začínal být zhýčkaný svou čerstvě namletou kávou připravenou v aeropressu.

<a href="../images/2022_august/7_1.jpg" target="_blank"><img src="../images/thumbnails/2022_august/7_1.jpg"></a>

Lidé se loučili a vyráželi. Karel chvátal a tak on, týna a Ondra s Rébou zmizeli relativně rychle. My jsme se postupně přesunuli zpátky ke stanům a začali balit. Já měl stan sbalený nejdřív a tak jsem se pustil do vína. Nejsem řidič a víkend byl ještě mladý. Bylo vidět, že další lidé to vidí podobně. Ostatně bylo hezky narozdíl od předchozího rána, takže zřejmě doháněli jistý festivalový dluh.<br>
Denny s Ondrou se přišli rozloučit a když odjížděli vytroubili nás klaksonem.

<a href="../images/2022_august/7_2.jpg" target="_blank"><img src="../images/thumbnails/2022_august/7_2.jpg"></a>

Než jsme vyrazili my, byl čas oběda. Zastavili jsme tedy v hospodě v netíně. Dali jsme si výpečky a smažák. Ten neudělal nejlíp Sáře a před nájezdem na dálnici ho šla vyzvracet. Škoda peněz, nebyl nejlevnější.<br>
Když jí bylo líp, pokračovali jsme a komentovali schopnosti ostatních řidičů. Byl to totiž debil vedle debila a nešlo kvůli nim nepodjíždět.

<a href="../images/2022_august/7_3.jpg" target="_blank"><img src="../images/thumbnails/2022_august/7_3.jpg"></a>

Kája mě hodila až domů. Tam jsem si jen na chviličku lehl a usnul asi na dvě hodiny. Když jsem se probral, přečetl jsem si zprávu, zda nevyrazíme na pho. Jarda se Sárou ale usnuli taky, takže nám to vyšlo tak nějak na stejno.<br>
Vietnam food už zavíral. Vybrali jsme tedy Pho bibo na horkách. Bylo to docela autentické místečko, ale na Vietnam foods nemělo. Sára si pochvalovala svojí tofu verzi, mně moje pho bo přišlo průměrné a jahodová limonáda mohla mít víc jahod. Ale na uzavření týdne, doplnění tekutin po celovíkendovém lití to bylo fajn. U botiče jsme se rozloučili a já šel domů koukat na Orville.

### 8.8. Něco na mě leze

K snídani banán, donut, a kafe. Šel jsem totiž plavat a bylo třeba trochu se nakopnout. I tak jsem plaval za 2:13 na sto jako chcípák.<br>
V práci jsem konečně dokončil vratku z BPL a pustil se do něčeho zábavnějšího. Konkrétně do stavby testeru na g2lock. Na obědě se Ludva zmínil, že Ondra z Monikou jsou asi doma s covidem a spíš s humorem se ptal jestli já jsem v pohodě. Na obědě jsem se v pohodě cítil ale odpoledne mě začalo škrábat v krku a cítil jsem, že na mě něco jde. Vzal jsem freebike a šel si domů lehnout. Původně jsem měl plán uklízet, prát a dávat si život do pořádku, ale nakonec jsem opravdu spíš jen ležel a snažil se vypotit nemoc dřív než mě sundá.<br>
K večeři jsem si udělal zeleniový salát a smoothie ze zázvoru a kurkumy. Nandal si zimní čepici a mikinu a zachumlal se do peřin abych podpořil vyšší teplotu v těle. Po chvíli čtení jsem zalomil a spal docela tvrdě skoro deset hodin.

### 9.8. V Čechách utrácím mnohem víc než ve Skandinávii

Ráno jsem se cítil docela zdravě. Hodinky neukazovaly větší stress a RHR bylo na 55 což je obvykle úkaz toho, že mě žádná nemoc nepřepadla. Možná jsem byl prostě dodělanej z víkendu a klimatizace v Karlíně mi nepomohla.
Úterý bývá klidný den a tenhle nebyl výjimkou. Celý den jsem si v klidu stavěl elektroniky do g2 testeru. Ze safiralu přišla stížnost, že něco nefunguje, ale pravděpodobně se jim jen desky špatně připojovaly pomocí hrotů.<br>
Na oběd jsme vyrazili s Vojtou do gastra. Dal jsem si kaťák a nahrál na kartu tisícovku.<br>
Po práci jsme šel plavat. Tempo jsem zmáčkl na dvě na sto a kdyby nebylo v každé lajně 6 lidí, možná bych ho zmáčkl i níž. V Edenu jsem se zastavil pro kasein a kávu. Dalších osm set šedesát tak prolétlo komínem. Marťa psala, že se večer mám zastavit, že pokecáme o festivalech.<br>
Stěží jsem stihl sníst osmažené nudle a už stála dole pod domem. U ní jsme připravovali musli tyčinky pro skauty, se kterými plánovala strávit celá následující týden. U pečení jsme si dali pivo, pouštěli hudbu a povídali jsme si o zážitcích z našich víkendů. Po akrofestivalu, kde jí nechala Ola na ocet se zastavila se u Honzovi rodiny pro fošny na stůl, který by jí skoro švára Martin už asi nikdy nedal dohromady. Stýskalo se jí po jeho rodině, ale měla skoro panický záchvat, že se tam s ním potká, když zahlédla jeho auto.<br>
Když jsme dopekli a Marťa pověsila prádlo, vůbec se mi nechtělo domů. Vlastně se mi nechtělo ani zvedat z podlahy na které jsem ležel. Ale i na mě čekalo v pračce prádlo a táhlo na jedenáct.<br>
Před Petrohradskou postávali hipstři, kterým na rozdíl ode mně padesát za pivo zřejmě vůbec nevadilo.

<a href="../images/2022_august/9_1.jpg" target="_blank"><img src="../images/thumbnails/2022_august/9_1.jpg"></a>

### 10.8. Petr s Robinem

Asi to bylo pozdní kávou, nebo tím že jsem šel spát až před druhou, ale celou noc jsem se obracel jak ražniči.<br>
S Vojtou jsme šli na salát do nové Indické. To úplně nešlo dohromady s tím, že jsem plánoval za jídlo šetřit. Sto pade za salát, který byl vskutku dobrý, ale abych byl spokojený snědl bych dva za zaplatil polovinu.<br>
Petr se ozval, zda by nemohli přespat s Robinem u mně. Odložil jsem tedy plavání po práci na další den a vyrazil na Hamr. Robin si malou raketou pinkal na zdi. Vypadalo to že už je unavený a vskutku byl kůvli tomu protivný. S Petrem jsme dali večeři a dvě pivka. Skládal u nich rubikovu kostku, kterou jsem mu několikrát rozhodil.

<a href="../images/2022_august/10_1.jpg" target="_blank"><img src="../images/thumbnails/2022_august/10_1.jpg"></a>

Po véče jsme se vydali ke mně. Oni busem já na volnokole. Než přijeli, poklidil jsem nádobí a připravil ležení. Petr osprchoval Robina a dal ho s tabletem ke spaní. My jsme ale o moc dĺe vzhůru nevydrželi.

### 11.8. V práci sám

Robin ráno kreslil obrázky lodí. Dostal jsem zprda, že nemám pastelky. Petrovi jsme v aeropressu udělal kafe a rozlil jsem ho všude po kuchyšké lince. Napodruhé už to vyšlo lépe. Sbalili jsme improvizované spaní a vyrazili do světa.<br>
Cestou jsem si v albertu koupil snídani a v Kralíně mi došlo, že tam budu celý den sám. Ze Safiralu mi napsali, že problém s testerem vyřešili a nemusím testery posílat. Trvalo to tedy jen tři emaily než udělali co jsem po nich chtěl. V průběhu dne jsem psal jsem scénář g2lock testu a testoval desky co se vrátily z Helsinek.  Pil jsem u toho další kávu a pociťoval příznaky vysazení kofeinu. Za poslední dva měsíce jsem vypil víc kafe než kdykoliv v životě a cítil jsem, že mě to dobíhá. Bylo třeba na chvíli vysadit. Naštěstí moje oblíbená Colombia Decaf je jedna z nejlepších káv, které jsem kdy pil.<br>
Kvůli absťáku jsem se ale cítil grogy. Cítil jsem to i při plavání. Kilometr mi dal zabrat. Doma jsem s sebou sekl na gauč a koukal na Stranger Things.<br>
Večer mi Marťa s Olou přinesly klíče od jejího bytu, abych jí mohl zalít kytky až tu nebude.

### 12.8. Se sklem z deště pod okap

Spánkový expert říká, že dospat ztrátu nejde. Já měl ale ráno pocit, že aspoň trochu jsem se tomu přiblížil. Ještě jedna noc pořádného spánku a možná tu nekonečnou únavu porazím, přišlo mi.<br>
Francouzi nakonec napsali, že když připojili kabely stanice začala fungovat. Koho by to totiž napadlo, že musí mít zapojené kabely. Ale co už. Aspoň jsem nemusel nic dělat. Pokračoval jsem tedy v testování a opravách desek. Tentokrát z Lahti.<br>
Popraskané krycí sklo na telefonu už mě začalo štvát. A žloutnoucí obal taky nebyl moc hezký. Rozhodl jsem se zainvestovat do nového. U skla to bylo opodstatěné, obal ale vyjma vzhledu funguje pořád dobře. Musím začít šetřit říkal jsem si. Opravdu jsem utrácel docela dost.<br>
V Alze jsem si otevřel svůj deník na iPadu. Miniatury byly příliš nekvalitní a do pravé hrany tabletu chybělo asi 100px. Rozhodl jsem se, že skript upravím tak, aby obrázky vypadaly hezky i na tabletech.<br>
Naposledy když jsem lepil sklo na dislej, tak jsem udělal tu chybu, že jsem ho sundal abych vyřešil bublinku. Asi storát jsem si řekl, že pokud tam tentokrát bublinka bude, nechám to být, jinak to pojebu mnohem víc. A samozřejmě že tam byla. A samozřejmě, že jsem sklo zvedl abych to opravil. A samozřejmě, že mi upadlo na podlahu a nachytalo spoustu prachu. Hadříkem jsem ho vyčistil a bylo to jen asi pětkrát horší než předtím. S tím jsem pochopitelně nebyl spokojený a tak jsem sklo ještě jednou sundal a hadříkem to domrdal úplně. Takže mobil vypadal, jako by někdo na chlupatý koberec hodil tabuli skla. Protože jsem alze odmítl dát pár korun za nalepení skla. Zlatý český ručičky!

### 13.8. Sbohem Ubuntu

Už dlouho mě ubuntu štvalo. Na gnome nedám dopustit, i přes to, že mi sebrali moje oblíbené vertikální plochy. V ubuntu ale přestala fungovat spousta věcí které potřebuju. 22.04. byla prostě neodzkoušená a nedotažená verze a po několika měsícich se to nijak nelepšilo. Dle fór na internetech jsem nebyl jediný, koho to štvalo. A tak nastal čas udělat canonicalu pápá.<br>
Manjaro s Gnomem byla moje volba. Alespoň se naučím s pacmanam a přejdu na rolling release. Během dne jsem zálohoval a poté postupně přispůsoboval systém tak aby mi vyvohvoval.<br>
Jinak jsem ale během dne neudělal nic z toho co jsem si naplánoval. Kolo pořád leželo dole vyfouknuté, nákup jsem taky odložil a tak byly k obědu i k večeři špagety. Ale moc dobré špagety, ne nějaká studentská verze s kečupem.<br>
Taky jsem dost pohnul s knížkou. Dle goodreads jsem v roce 2022 přečetl jen dvě knížky. Tragédie. Orville a Star Trek skončily a Stranger Things taky. Ideální čas na to přesedlat z televizní formy na psané slovo.

### 14.8. Výlet po pivovarech s Nováčkovic kamarády

Na snídani už doma nebylo zhola nic. Bylo třeba vyrazit do Lidlu. V 10 hodin jsem měl být v Uhříněvsi, protože jsme s Nováčkovic a jejich kamarády šli na výlet po pivovarech.<br>
Pizza houska, jablko a pomerančový džus mě jistily. Na vlak jsem stejně musel utíkat.<br>
Necelý kilometr pěšky po Uhříněvsi a už jsem viděl jak se Nováčkovic snažili vylepšit si své pohodlí ledovým frappéčkem, ale plastové kelímky je zklamaly a lepící sladá hmota tekla všude možně.<br>
Bus měl skluz. Ale přivezl za námi kamarádku Martinu, designérku oblečení a studovanou architektku. V deset hodin ještě rozespalý jsem nestíhal sledovat rychlý příval slov, kterým popisovala situaci na výstavách designu. Ale zdálo se, že je to zkorumpované stejně jako všechny ostatní oblasti podnikání.<br>
V Černém Kostelci jsme popošli pár set metrů a jako zřejmě první zákazníci jsme se posadili na zahrádku pivovaru ke třem dešťovkám a černé svini, kterou jsem sic původně nechtěl, ale dostal jsem jí protože si šlapu na jazyk. Nebyla vůbec zlá, nelitoval jsem.

<a href="../images/2022_august/14_1.jpg" target="_blank"><img src="../images/thumbnails/2022_august/14_1.jpg"></a>

Po malé chviličce se k nám přidali organizátorka výletu Verča a její přítel Tonda. Vypráveli o svatbě kamarádky, která byla bizarní, že by to vydalo na několik dílů telenovely. Rodiny co se nemusely, cizokrajný přítel co se chce živit spekulacemi s NFT a nějaká okultní kněžka. Jako humorná vsuvka rozhodně sloužil Tondovo dolování nosného řízku.. inu na filmové zpracování bych tutově zašel.<br>
Verče nebylo nejlíp a není nemožné, že za to mohla právě ta svatba. Do dalšího pivovaru se přesunuli autem a mi za nimi dojeli autobusem. V Říčanském pivovaru jsme i poobědvali. Filip s Anet povídali o příhodě s ochromeným, mírně opiveným pánem, kterému chtěli pomoci někde v Černošicích, ale on o pomoc tak trochu nestál. Připomělo mi to naší příhodu s Francouzem, který nás pod obraz vylitý šel zbít, protože si naboural motorku a my na něj nemluvili jeho žabožroutí řečí.<br>
Verča se nakonec necítila na chůzi, takže se s námi rozloučili a po krátké přeháňce jsme pokračovali pěšky asi 7 kilometrů pěšky do dalšího pivovaru. Nováčkovic totiž sbírali razítka, aby po asi osmi pivech z minipivovarů mohli ušetřit na jednom kousku zdarma. Což vlastně cením. Jak na straně strávníků tak na straně podniků. Gamifikace vždycky fungovala.<br>
Bylo dusno a i těch 7 kilometrů bylo náročných. IPA za odměnu mi ale chutnala.

<a href="../images/2022_august/14_2.jpg" target="_blank"><img src="../images/thumbnails/2022_august/14_2.jpg"></a>

I ten autobus o kterém nám paní za oknem říkala, že nepojede nás do Říčan na vlak odvezl.

<a href="../images/2022_august/14_3.jpg" target="_blank"><img src="../images/thumbnails/2022_august/14_3.jpg"></a>

Před nádražím jsme ještě vykecávali a vybírali Nováčkovic barvu do ložnice. Jeli s námi jen jednu zastávku a s Martinou jsme zbytek cesty bavili o architektech a o tom jak absurdních chyb se lidé, a dost možná se to dá aplikovat spíš na čechy, dopouští, když se rozhodnou, že platit architektovi je zbytečné.


### 15.8. V kyjích jsou nešťastní

Něšťastní z toho, že jsme neypátrali proč motorovým deskách odchází procesory. Proto jsem se ráno vydal pomáhat do Kyjí s opravami vložek. Měli tam v tom bordel. Místo toho aby nějak analyzovali situaci. Prostě vytahali všechny vložky z kol, které měly nějaký problém a nechali Toma vyměňovat ebmc aniž by řešili, jestli jsou špatné či ne. Z toho jsem byl nešťastný zase já. Zdálo se, že nejvíc problémů je se servomotory.<br>
Taky jsme našli alespoň vágní spojitost mezi odešlými procesory a odešlými pas senzory. V polovině kol, kde ebmc shořela PAS nefungoval. Zda nefungoval už předtím, než k incidentu došlo je ale záhadou, protože z nějakého důvodu v Kyjích senzory netestovali.<br>
V podstatě v momentu, když jsem se chystal odejít jsem našel v nabíjecím boxu baterii, která se chovala značně nestandardně. Hlásila overvoltage, ale součet napětí na článích byl pouze 35 V. Pak se na ní BMS vypnula úplně. V sudu na baterie už se válelo 6 vyřazených baterií. Mají to tam fakt na salámu klucí.

### 16.8. Plánujeme výlet

Většinu pracovního dne jsem zabil různými testy nových plastových tlačítek z číny a opravdou desky g2 zámku po tom, co jsem tlačítkem sestřelil procesor. Už přes týden mi v Karlíně ležela krosna. Potřeboval jsem jí na výlet do Hor a taky jsem se potřeboval rozchodit. Můj krokový cíl díky ježdění na kole padl na bezmála pět tisíc kroků denně. Po práci jsem tedy sbalil batoh, nadupal ho do krosny a vyrazil na pěší cestu do Vršovic.<br>
Ve skupině na messengeru se výlet začínal rýsovat. Navrhl jsem ať se sejdeme a na orionce změnil směr na Mírák, kde jsem vyzvedl Ondru. U Ťamana jsme koupili pivka a šli vstříc Jardovi do Grébovky. Tam jsme pili pivka, kecali, nic moc u toho nevyřešili, ale vlastně nebylo moc co řešit. Ondra chtěl ještě nakupovat, ale když jsme to rozpouštěli, bylo už skoro jedenáct.

### 17.8. Jedeme na výlet

Manjaro mělo problém s nějakým linker errorem. V prvních pracovních hodinách jsem se probíral internetem abych objevil, jak je to možné, když Vláďovi se to neděje a obě naše distribuce by měly mít stejný zdroj balíčků. Nakonec jsem to vyřešil flagem pro potlačení.<br>
Překlad sice prošel, ale procesor stejně havaroval do Hard Faultu. S Vláďou jsme zjistili, že linker nenahrává do ramky data zarovnaná na celé bajty. Vlastně žádná z našich binárek fungovala doposavaď spíš náhodou. Strasti vývoje bez OS.<br>
Čtrnáctidení porada byla podle mně k ničemu, lidi se akorát hádali o blbostech a obviňovali se navzájem z toho, že v Kyjích je bordel s balíky.<br>
Po poradě jsem na na hraně poznání jsem musel vyrazit pryč. Kdybych se v kódu vrtal déle, nestihl bych Marťě zalít kytky a sbalit se.<br>
Měla pravdu. Její byt opravdu docela voní. Převážně je to ale aviváž. Pere proti mě excesivně. I u mě to je ale lepší než to bývalo. Oblečení mi taky hezky voní a primalex ze zdí už docela vyčichl.<br>
V rychlosti jsem nakoupil a sbalil se ještě ve větším spěchu. Minutku před odjezdem vlaku jsem přiběhl na nádraží a potkal Jardu. Kora ve vlaku línala a chlupy byly úplně všude. Na hlaváku Jarda skočil pro pivka z Billy se vrátil i s Ondrou.

<a href="../images/2022_august/17_1.jpg" target="_blank"><img src="../images/thumbnails/2022_august/17_1.jpg"></a>

Cesta to byla dlouhá. Prestupovali jsme v Děčíně a stihl jsem vyprázdnit dvoulitrového Bráníka. Deny s Kolínem už na nás čekali v nádražce v Jedlové. Pivko ještě točili, takže jsme si sedli a skoro se plácali po zádech, že jsme výlet nezazdili a opravdu vyrazili.<br>
Po pivu už po tmě jsme vyrazili podle mapy k přístřešku na kopci nad Jedlovou a v přístřešku jsme ještě kecali a koštovali pálenku a whisku.

### 18.8. Výhledy a puchýře

[Trasa](https://www.strava.com/activities/7696036040)

Kora nás v noci párkrát vzbudila a ráno už byla čilá tak, že někdy po sedmé už jsme se ze spacáku vysoukali a dali do snídaně. Jardův hummus, Ondry chleba, moje káva a pár dalších věcí. Deny si dala keto drink, u kterého jsem měl trochu pochybnosti, že jí dodá dost energie na výstup do hor. Ale kdo ví?

<a href="../images/2022_august/18_1.jpg" target="_blank"><img src="../images/thumbnails/2022_august/18_1.jpg"></a>

Věci do báglů, pár štěknutí Kory a na pár kolemjdoucích turistů, lok pálenky a mholi jsme vyrazit jsme na cestu. Rovnou pěkně do kopce.<br>
Příroda kolem byla nádherná. Občas teda vykoukla lysina po smrcích napadených kůrovcem, ale úzká cesta plná zeleně evokovala kraj ze středozemně. První výhled do krajiny nám ukázal hrad Česnek. Ne že by se tak jmenoval, ale bylo to dobré jméno pro náhodnou zříceninu v dáli.<br>
Most přes silnici, další dokopec a po chvíli cesty jsme byli na hranicích s německem. Vtípky na to, žě ti náckové od vedle mají trávu zelenejší padaly s nebývalou razancí. Někdo kdo bere věci vážně, by to asi nezvládl. Ale Kolín je veselá kopa, Deny od rány a my stará škola.

<a href="../images/2022_august/18_2.jpg" target="_blank"><img src="../images/thumbnails/2022_august/18_2.jpg"></a>

Dole pod horou Luž jsme doplnili vodu ze studánky. K nabírání Kolín použil čutoru po taťkovi a Jarda svůj hypermoderní filtr. Byla chladná a moc dobrá. Připravila nás na výšlap, nebo spíš skoro lezení po skaliskách.

<a href="../images/2022_august/18_3.jpg" target="_blank"><img src="../images/thumbnails/2022_august/18_3.jpg"></a>

Deny měla pocit, že se převažuje dolů a tak jí musel Kolín dodat psychickou podporu, se kterou už to na vrchol zvládla raz dva. Výhled shora byl parádní. Napřed z úbočí hory a poté z rozhledny na úplném vrcholu. Bylo vidět na české kopečky, Německké lesy a Polskou elektrárnu Turow s jámou, která z Čech odsává vodu.

<a href="../images/2022_august/18_4.jpg" target="_blank"><img src="../images/thumbnails/2022_august/18_4.jpg"></a>

Sestupů nejsem takový fanda. Bolí mě z nich koleno a v serpentinách pod Luží na české straně tomu nebylo jinak. Aspoň nás ale táhla vidina hospody. Ondra měl naštěstí hotovost. Na knedlo vepřo pro oba Ondry, Plněné knedlíky pro Jardu, Guláš pro mě a Salátek pro Deny.<br>
K pití jsem si dal pšenku a moc mi chutnala. Zato Jardův černý kozel byl podmírák a ještě nebyl dobrý. I ten guláš jsem vyhrál. Kluci měli málo omáčky a chuť přý průměr.<br>
Co do vzdálenosti. Jídlo bylo asi v půlce. Čekalo nás tedy ještě deset kilometrů nahorů a dolů. Cestou jsme vedli vyostřenou diskusi ohledně zrychlování či zpomalování technologického vývoje. Ondra si tvrdohlavě stál za tím, že vývoj zpomaluje, neb na stále menší objevy je třeba stále většího úsilí a množství vědců. V tom měl sice pravdu, ale já jsem si stál za svým v tom, že vývoj zrychluje, neb socioekonomické dopady nových objevů jsou stále markantnější. Internet ovlivňuje více a rychleji, než například rádio. V posledních deseti letech se stalo to, že každý s krabičkou v kapse může být tvůrcem obsahu, který má celoplanetární dosah. Víc a víc lidí může díky technologiím cestovat, pracovat na dálku a kdo ví co ještě. Jarda diskusi točil k tomu, že AI a deep fake se rozvijí tak rychle, že dopad na společnost je nezměrný a v následující dekádě bude řádově rychlejší něž v této.<br>
A tak jsme se hádali, šli a potili se. Bylo totiž horko, které nás nutilo dělat si zastávky. U krkavčí skály, dalších hezkých místech s trochou stínu nebo lavičkou.<br>
Voda nám ale docházela. Ondra naplánoval přejít Německem a vrátit se do Vesnice v Čechách a tam u nějakého stavení vodu dopustit.<br>
U jeskyně, do které létaly mouchy (podle Ondry na mrtvolu) jsme si dali sváču, dopili skoro všechnu vodu a vyrazili do pomalu zvedajícího se kopce, který u hranic přešel v červený cyklo trail.<br>
Ve vsi jsme našli hospodu vedenou Němci, která už měla po zavíačce. Vodu nás ale nechali dopustit a nakonec i čtyři pivka k tomu. Kora dostala ňaminy po pejskovi, který mMajitelce umřel. Kolín oprášil svou Němčinu a nad pivem jsme koukali na Německé tuisty, co ihned po příchodu rozpálili grill petrolejem. Efektivní, ale hnusný způsob.<br>
Z hospody už jsme plánovali ujít jen kilometr dva a utábořit se. Cesta byla ale strmá a všude kolem les, který nešel ruku v ruce s Denyinou fóbií z mravenců. Rozhodli jsme tedy, že přejdeme horu a na její opačné straně najdeme lepší místo se studánkou.

<a href="../images/2022_august/18_5.jpg" target="_blank"><img src="../images/thumbnails/2022_august/18_5.jpg"></a>

Shora byl parádní výhled. Ale únava nás dostávala. Dolů z kopce už jsme sotva motali nohama. Studánka byla vyschlá, ale kousek za ní byla příhodná rovinka.<br>
Rozbili jsme stany a hamaku. Počasí věštilo déšť, takže jsem natáhl i stříšku. K večeři jsme měli těstoviny s kombinací mojí a ondrovy omáčky a po jídle jsme hádali Kolínovu černou historku a hráli na melodiku.

### 19.8. Cesta je fajn

[Trasa](https://www.strava.com/activities/7696058725)

Nepršelo. To je po stavění stříšky vždycky demotivující. Ale better safe then sorry! K snídani tentokrát přišly na řadu vločky. Každý jsme si nesli jiný mix. Kdyby je Ondra nechtěl jíst teplé, neztratil by v lese bombu. Nutno ale podotknout, že já jsem z teplé vody dělal kávu, takže možná by studené vločky stejně nic nevřešily. Snad tam nevybuchne a nezapálí Lužické hory. Hřensko docela stačilo.<br>
Stezka Českem nás vedla dál po hranici. Nalevo od cesty byly patníky značící Německo napravo patníky České. Byli jsme vlastně takoví piráti v mezinárodních lesích. Kluci vtipkovali, že čmoudi v prostoru mezi hranicemi nemají žádná práva.<br>
Míjeli jsme Němky se psem, hromady dříví, dřevaře a studánku u které Jarda nechal vodítko. Kora tak později musela být přivázaná na lano z mé hamaky.<br>
V Petrovicích jsme si chtěli dát brzký oběd. Běda ale! Petrovice neměli hospodu. Mapy.cz nás tahaly za nos. V domě označeném jako hospoda sice vařila skupina Ukrajinek, ale ne pro nás. Dokonce nám ani nechtěli napustit vodu. Alespoň tak to vypadalo po promluvě jejich ne příliš příjemné vůdkyně. Ostatní ale byly v pohodě a ukázaly nám kohout o kus dál, ze kterého tekla voda. Ta měla údajně být lepší než u nich v domě, protože byla bez chlórů. Říkali, že tam sami berou vodu na vaření.<br>
S Kolínem jsme tedy naplinili všechny naše láhve a vrátili se k ostatním.

<a href="../images/2022_august/19_1.jpg" target="_blank"><img src="../images/thumbnails/2022_august/19_1.jpg"></a>

Cesta pokračovala po červené. A tak jsme z nějakého tajemného důvodu šli po modré a obloukem se vraceli. V lese jsme si dali místo oběda sváču a rozhodli se, že do reštiky dojdeme na večeři. Nabídka ale byla omezená. Buď ultra drahá hospoda, nebo hladové okno s pivkem a párkem v rohlíku. Inu, okno vedlo a finální rozhodnutí jsme se rozhodli udělat na místě a do té doby jsme si užívali cestu lesem kolem kamenitých útvarů a skal vyčnívajících nad špičky stromů.<br>
Červenou z ničeho nic přerušila nově vysázená školka. Někdo na strom dokonce nasprejoval směr obcházení. Takovou úpravu jsem já i Ondra viděli vůbec poprvé.

<a href="../images/2022_august/19_2.jpg" target="_blank"><img src="../images/thumbnails/2022_august/19_2.jpg"></a>

Od výhledu jsme sestupovali prudce dolů z kopce. Byla to značná nálož na kolena a kdybych si nenašel dva klacky jako oporu, tutově bych skončil jako dřevák. Pod kopcem jsme si odpočinuli a poté přešli louku, za kterou se nacházela vesnice.

<a href="../images/2022_august/19_3.jpg" target="_blank"><img src="../images/thumbnails/2022_august/19_3.jpg"></a>

U Dennyho to bylo fajn. Párek v rohlíku byl z kvalitních párků, pivko bylo dobře natočené a jak zpívá Landa, měli čistý záchody a to mám rád. Navíc Denny sám byl docela pohodář. Když jsme chtěli napustit vodu, poslal nás na zahradu, kde byli dva obří psi, kteří si ale chtěli spíš hrát, než že by tam něco hlídali. Akorát pro Deny toho Danny moc neměl. Musela počkat na večeři po utáboření se. To jsme plánovali o pár kilometrů dál na místě se studánkou.<br>
Mapa nás ale opět zradila. Studánka byla, ale byla na křižovatce dvou asfaltových cest. O pár set metrů dál do kopce bylo místo lepší. Cedule u chat ale stanování zakazovaly. Ukryli jsme se tedy ještě o trochu dál a opět postavili přístřeší. Počasí se totiž mělo zhoršit a tentokrát jsem předpovědi opravdu věřil. Déšť bylo cítit ve vzduchu.<br>
K večeři jsme měli kuskus a tuňákem a po jídle jsme si povídali o strastech sexuálního života.

### 20.8. Déšť nám cestu krátí

[Trasa](https://www.strava.com/activities/7696065903)

Rozpršelo se nedlouho po ulehnutí. Párkrát jsem se v noci vzbudil, ale stříška vodě odolávala. Až nad ránem se nějaké kapky dostaly na moskytiéru. Při rozdělávání ranního ohně, ale déšť spíš nabíral na síle, než že by ustupoval, jak bychom si přáli.

<a href="../images/2022_august/20_1.jpg" target="_blank"><img src="../images/thumbnails/2022_august/20_1.jpg"></a>

Zbytky vloček a chlebu, poslední kafe a postávání u ohně, dokud nebylo opravdu třeba vyrazit.

<a href="../images/2022_august/20_2.jpg" target="_blank"><img src="../images/thumbnails/2022_august/20_2.jpg"></a>

Opláštěnkovaní jsme vyrazili kratší trasou na vlak. Vody už jsme měli taky jen poskrovnu. Cestou jsem si s Kolínem povídal o zážitcích ze ZUŠky, z hodin klavíru a koncertování. Scházeli jsme další kopce dolů, což jsem opět cítil v kolenou. A nebyl jsem jediný, kdo cítil limity těla. Deny už byla unavená hodně. Měla na houby boty. Asi ještě víc na houby než moje sandále. Ty sice nehřály, ale měly dobrou podrážku. Její stříbrné boty z budoucnosti se hodily spíš na asfalt.

<a href="../images/2022_august/20_3.jpg" target="_blank"><img src="../images/thumbnails/2022_august/20_3.jpg"></a>

Došli jsme na nádraží a než přijel vlak, stihli jsme partičku karetních Monopolů. Dráhy měly zpožední a průvodčí kartu nebral, protože "Prý nejsme v Kauflandu".<br>
V Liberci jsme nakoupili v Lidlu a došli k Deny a Kolínovi domů, kde jsme si dali těžce zaslouženou sprchu. Trochu zkravavené a naprosto černé nohy jsem si musel vydrhnout kartáčem.<br>
Deny připravila kuře se zelím a s brambory a výbornou polévku s knedlíčky. Povečeřeli jsme a poté Deny přišla s plánem vyrazit na Bena Cristovaa do parku, kde měl hrát zadarmo. Obklopen fandy bizáru, řekl jsem si, že to bude fajn zážitek. Ondra mi chtěl dát parkuku a vydávat mě za Bena, prý jsem dost čmoud. Nicméně po Milanovkách jsem opravdu netoužil. A že jich tam bylo. Nahrávajících stories na instagramy, s rovnátky a falešně zpívajících jeho tupé texty. Překvapila mě ale kapela se kterou hrál. Táhla ho nahoru. Zřejmě vycítil, že jsou lepší než on, takže je poslal pryč a pokračoval jen s beatem.

<a href="../images/2022_august/20_4.jpg" target="_blank"><img src="../images/thumbnails/2022_august/20_4.jpg"></a>

Deny zapařila na Bomby. Ondra se choval jako skalní fanoušek já jen kroutil hlavou. Jarda Bena začal odsuzovat. Objeviltotiž, že není pako, ale že je dost chytrý a úspěšný hned v několika oborech. Hudbu dělá jen protože sype, ne protože by v ní byl dobrý.<br>
Večer jsme dali ještě dvoje Monopoly. V první jsem hrozně dostal a tak jsem změnil strategii a pomáhal ostatním, čímž jsem úplně rozbil dynamiku hry, kde se všichni snažili ostatním škodit.

### 21.8. Pít v neděli už od rána

Už tomu bylo čtrnáct dní od nedělního rána na Radostíně, kde jsem den začal červeným vínem. Inu pít v neděli od rána podle mě má něco do sebe a tak jsem tentokrát začal vínem bílým.<br>
Taky jsem si dal k snídani kuře. Deny večer říkala, že by se mělo sníst ale večer jsem neměl hlad. Ostatní si dali vajíčka a párky.<br>
Ondra objevil, že abychom stihli bus, museli bychom kopnout do vrtule. Kdybychom to neudělali byli bychom v Praze po páté. V rychlosti jsme se tedy sbalili a Deny nás hodila autem na zastávku.<br>
Rozloučili jsme se a po několika minutách nastoupili do autobusu ve kterém byl značně vydýchaný a neklimatizovaný vzduch.<br>
V Mladé Boleslavi jsme zavolali Filipovi, zda nechce na výlet do pivovaru v Dolních Počernicích. Z minulého víkendu jim zbyla kartička s jedním pivem zdarma a navzdory mému očekávání se jen zeptal kdy budeme na Čerňáku a oznámil, že s Anet tam budou pár minut po nás.<br>
Ondra se už na další výletění necítil a tak jsme se na Čerňáku rozloučili a společně s Jardou jsme vyrazili vstříc Plechárně. Po jízdě autobusem nám vyschlo a jeden Starosta nám přišel vhod už tam.<br>
Po poslechu Kluse z Wishe, Anetině neúspěšné chůzi na chůdách, končící akorát třískou v ruce jsme se vydali na rozhlednu. Dolní Počernice byly totiž příliš blízko a naše nohy si zvykly na víc.

<a href="../images/2022_august/21_1.jpg" target="_blank"><img src="../images/thumbnails/2022_august/21_1.jpg"></a>

Před usazením v pivovaru jsme tak prošli tamější les, okolí rokytky a počernických rybníků.

<a href="../images/2022_august/21_2.jpg" target="_blank"><img src="../images/thumbnails/2022_august/21_2.jpg"></a>

V pivovaru nebylo nejlevněji. Tři pivka a burger z trhaného hovězího mou peněženku zhlehčily o pětikilo. Ale jak pivo tak jídlo bylo kvalitní. Škoda, že jedno pivo na mě Jarda vylil.<br>
Mimo jiné jsme se bavili o mě a Marťě. Nováčkovic totiž stále podezřívali, že jsem její záloha, kdyby to s Vildou nevyšlo. Pověděl jsem jim o večeru, kdy jsme si to spolu vyříkali a nikdo tak nikoho netahá za nos. Jarda se ptal, co bych dělal, kdybyhom spolu byli a ona cituji "Shodila oblečení, vyskočila na kuchyňskou linku, roztáhla nohy a řekla ať jí to udělám teď a tady." To mě hodně pobavilo. Ale nelhal jsem, když jsem řekl, že bych na to nepřistoupil. Za přemýšlením nad tím, že bychom byli něco jiného než kamarádi jsem udělal tlustou čáru a jsem s tím ok. Filip sice prohlásil, že čára není zeď, ale pro mě už byla. Trvalo mi to dlouho a bolelo to, ale dostal jsem se přes to.

### 22.8. Hledání chyby, která neexistuje je na dlouho

Do práce jsem se tešil celý výlet. Zní to bizárně, když to řeknu nahlas, ale bylo to tak. Odešel jsem totiž, když jsem měl pocit, že až přijdu, spustím debuger a zavolám metodu pro vyčítání RFID, vyplivne mi binárka clienta hex stejně jako binárka pro zámek.<br>
Pochopitelně se to nestalo a řešení mi zabralo většinu dne. Blbý bylo, že to ve skutečnosti bylo naprogramobané správně celou dobu, akorát hardware na kterém jsem to testoval stagnoval.

### 23.8. Tentokrát jsme v Kyjích nešťastní my

Jestli v sobotu pršelo, tak tentokrát chcalo jako z konve. I tak jsem ale jel do Kyjí na kole. Ivan tam stavěl řídítka a já jsem slíbil pomoci s výrobou stovky kola na Helsinky.<br>
Promokl jsem skrz na skrz. Oblečení jsem si vzal náhradní, ale boty nikoliv. Ve výrobě být bosý není moudré. Težká věc člověku nohu snadno rozdrtí. Já jsem ale šel pomáhal s předpřípravou a ta se dá dělat na židli.<br>
S Ivanem jsme si stěžovali na to, že na výrobu jsme oba příliš kvalifikovaní a firma tak spíš strádá, než že by tím něco získávala. Dohodli jsme se, že to musíme s Ludvou probrat.<br>
Celý den jsem tak prováděl bezmozkovou práci a povídal si o blbostech s Ríšou a Jardou, kteří mají k tupé práci větší predipozice.<br>
Možná že jsem v dešti a bez bot trochu nastydl. Plavat jsem tedy nešel a radši jsem byl doma, pil zázvorové smoothie a dopisoval několik dní opomíjený deník.

### 24.8. Na pinčes po bůhví jak dlouhé době

Protože jsme s Ivanem řekli, že pondělí a středy věnujeme vývoji, nechvátal jsem ráno a vyrazil až po osmé. Sice jsem svůj čas věnoval vývoji, ale většina činností bylo poměrně rutijních. Přesun driveru do knihovny, psaní testů, integrace do buildrootu a pythonové udělátko na posílání servisek, které jsem slíbil Vojtovi.
Večer jsme šli s Marťou hrát pinčes. Napřed jsme se tedy zastavili v Albertu pro něco k pití a v parku chvíli čekali až dohrají nějací ukrajinci, ale pak jsme hráli a povídali si o skautském táboře a přechodu lužických hor.<br>
Marťa potřebovoala na záchod. Zastavili jsme se tedy u ní a na cestě od ní z bytu jsme na schodech potkali Magdy snoubence. Magda bydlí ve stejném domě jako Marťa? To jsem teda nevěděl. Svět je fakt malej.<br>
Hráli jsme ještě asi půl hodiny, ale už bylo opravdu temno a na mé straně mi akorát tak svítila lampa do očí. Marťa si myslel bůh ví jak jí to jde, ale když jsme se prohodili tak se mi se smíchem v očích omlouvala, že se mi smála.<br>
Na lavičcce jsme si ještě povídali o hudebním sluchu a hraní na nástroje. Měla v telefonu aplikaci na trénování sluchu a zpěvu. Nemyslím si, že sluch se dá naučit a když jsem to řekl nahlas, asi jsem se jí trochu dotkl. Ale kdo ví, my ho na ZUŠce trénovali od mala, takže nejsem dobrý soudce.

### 25.8. Slejvák jako už dlouho ne

Asiatky se asi odstěhovaly. V okně, kudy se dalo dívat k nim do pokoje postával nějaký ošklivý tlusťoch. Navíc v tom okně je roleta, která tam nebývala. Pokud je ale alternativou za hot tancující asiatky bílý tlusťoch, jsem za tu roletu rád.<br>
V práci zase Kyje, zase montáž hrazd. Už i Jardu to sralo. Ivan si dal na čas a přijel až před obědem. Nějak se chytl s Fílou ohledně rádia a tak jsme vrazili na oběd, aby vychladl.<br>
Po práci jsem koupil nové brýle na plavání a vyrazil na šutku. V tom horku to byl docela výjezd. Cyklisté, které jsem potkával byli zřejmě samí brité, neb to že se v Čechách jezdí vpravo jim nebylo známo.<br>
V bazénu jsem do toho vskutku šlápl. Padesátky jsem dával pod padesát vteřin. Můj standardní kilometr tak byl s tempem 1:44/100. I na cestě zpátky jsem valil. 50 km/h na sjezdu z Troji mi přišlo jako mírně rychlá jízda.<br>
Cestou jsme chválil Prahu. Na Argentinské jsou vyrhazené pruhy místo ochranných. Na nábřežích je co do pruhů taky významný posun. Šnajer (bůh ví jak se to píše) je sympoš. V posledních dvou letech toho udělali víc než za předchozích 6 let.<br>
Akorát déšŤ teda pod palcem neměli. Slejvák co na mě přišel byl tak prudký a tak nečekaný, že od karlova mostu po kavárnu Slavii jsem promokl skrz na skrz včetně batohu.<br>
I když kluci z Brain We Are říkají, že pohyb vyhání chronický zánět, rhinosinusitida mě dobíhala. Pocit ucpaného nosu, bolest hlavy se u mě stupňovala už pár dní. Po zbytek dne jsem se to snažil vyležet a dát si něco zdravého a prozizánětlivého. Byl to ale boj s větrnými mlýny.

### 26.8. Konečně na jih

Konečně jsem udělal nějaký pokrok v řešení záhady motorových desek. Opravdu za to může nový spínaný zdroj. Jen 4 desky jsem spálil abych k takovému prozření došel. Z nějakého důvodu napětí v pěti voltech vyletí chvíli po startu strmě vzhůru, lineární zdroj to nechytí a MCU to nemůže přežít. Taky se to opravdu děje jen s EBU a ne s EBUF a pas senzor oddchází díky tomu peaku a není příčinou. Vláďa poznamenal, že je to jako Lost. Každá odpověd vyvolala víc otázek.

<a href="../images/2022_august/26_1.jpg" target="_blank"><img src="../images/thumbnails/2022_august/26_1.jpg"></a>

Zas jsem před víkendem odešel v momentu, kdy bych ještě rád pracoval. Ale vlak jel v 15:30, nedalo se nic dělat. Vlastně jsem se s tím zdržoval tak dlouho, že jsem si odřekl cestu domů a vyrazil na rekole rovnou na hlavák. Aspoň jsem si díky tomu koupil něco v Bille.<br>
Sever a Jih se mi stále pletou. Chvíli jsem byl neoprávněně naštván na České Dráhy, že můj vlak přistavili na špatnou stranu nádraží. Byl jsem to ale já, kdo prohloupil. Místenka zafungovala. Vlak byl docela plný. Dokonce jsem zarezevoval místo v bývalé první třídě. Rychlík Lužnice, ale rozhodně není rychlík Vltava. Vyřazené vagony z první třídy jsou nová druhá třída. Ve tři a třiceti stupních bych spíše ocenil klimu, než starou dobrou kovovou páčku na změnu polohy sedadla, ale co naděláš. Vychlazený pivo taky dobrý.<br>
V kupé se mnou byl nějaký dobrodruh. Jel do Jindřichova Hradce a s loďákem spoluvat jihočeské řeky. Taky k nám přistoupila holčina co učila na základní škole na Madeiře. Dobrodruh se jí vyptával na život na Madeiře holčina mu nadšeně celou cestu odpovídala.<br>
V Sobíku ale vystoupila a pán se dal do řeči se mnou. Ukázalo se, že je hydrobiolog a pracuje v ústavu na podbabě, kde jsme s Joojse byli na koncertě. Diskuse s ním byla docela podnětná, ptal jsem se ho, jestli češi plánují meandrovat řeky. Prý k tomu není incentiva, protože například zmeandrovat rokytku stálo strašných milionů a v národním měřítku to nic nepřineslo. Takzvaná revitalizace řek se moc nenosí. Dobrý postup prý je tzv. renaturalizace, kdy se okolí řeky prohlásí za oblast náležící řece a úpravy se dělají jen v příliš hlubokých úsecích, kde už řeka sama nic nezmůže. Když se tato rychlá koryta zpomalí, řeka si časem meandry do jisté míry utvoří sama.<br>
Taky mluvil o povodních 2002 a o tom jak je češi zvládli díky plánování na pětiset letou vodu místo na sto letou a hlavně díky tomu, že Lužnice, která nemá žádné přehrady se vylila do okolí a jihočeské rybníky se rozlily na trojnásobek, což zbrzdilo příliv vody na Prahu a dál.<br>
Na nádraží v Hradci jsme se rozdělili. Já objevil, že Podroužek už nejezdí večerní linku, ale autobusem stále jezdí stálice jako Hvězdář a Punda.<br>
Doma taťka vařil houbový guláš. Povídali jsme si o zateplení domu, na kterém dělá, a o mém cestování.

### 27.8. Za vesnickou muzikou

Táta s Honzou dopoledne lepili perlinku na polystyrén na přední stěně. Ptal jsme se zda s tím nechtějí pomoct, ale prý ne. Ostatně dělal převážně Honza, taťka mu spíš podával věci. Sednul jsem si na zahradu a užíval si klidu vsi dokud někdo nezačal řezat na cirkulárce.<br>
Přes den jsem toho moc nenadělal. Trochu jsem dopisoval deník ale spíš seděl na zahradě a pil kávu.
Na večer jsme plánovali jet na vystoupení eternitu. Trochu jsem poladil kolo, posunul brzdy, nafoukal duše a jel ho vyzkoušet na ulici. Skoro jsem nevěřil, že jsem na něm najel tisíce kilometrů. Zpětně mi to přišlo jako hazardování se životem. Ale ono mít na houby brzdy ve výsledku v člověku vyvolá větší ostražitost. A nebo ne a pak umře. Ale volba tam je.<br>
Sbalil jsem si mikču a čepku, nahodil helmu a vyrazili jsme do Žítče. Táta jel na favoritu. Asi se o Freebike bál, nebo se prostě chtěl projet na skutečném kole. Paradoxně měl těžší převody než já a docela to valil. Napřed po hlavní, skrz stavbu okruhu kolem Dolní Lhoty, pak po staré skrz Libořezy a pak zákazem do Žítče. Zákaz tam byl proto, že vedle silnice zakopávaly kabely po zem. Ale i auto se tam vešlo, takže jsme byli v suchu.<br>
Pár kmetů už před hospodou na hřišti popíjelo. Byl jsem představen jako ten mladší Bartyzal a usazen někde k čele stolu. Točili pochopitelně Regenta.

<a href="../images/2022_august/27_1.jpg" target="_blank"><img src="../images/thumbnails/2022_august/27_1.jpg"></a>

Kapela se postupně scházela a na kolech přijížděli další posluchači. Poslouchal jsem příbehy starých štamgastů. Kája byl přeborník. Lil jak duha a vyprávěl vtípky. Jedné rodiny tam byly hned 3 generace. Babča s dědou, dcera s manželem a vnučka. Babča mě stále přemlouvala ať jdu hrát s kapelou. Country ale není moje.

<a href="../images/2022_august/27_2.jpg" target="_blank"><img src="../images/thumbnails/2022_august/27_2.jpg"></a>

Tátu to ale bavilo. Foukal na foukačku zvesela a docela to i do muziky sedělo. Fikaně hráli všehcno od G, takže všechno vlastně byla variace té samé písně.<br>
Někdy v půl druhé už jsme si řekli, že je čas vyrazit na cestu. Něměl jsem žádnou blikačku, takže jsem alespoň svítil iPhonem z batohu doleva dozadu. A táta svítil ruční lampičkou dopředu. Byla to docela vtipná jízda. Ale vidět jsme byli a nikdo nás nesestřelil.

### 28.8. Aktivní nuda

Dopřál jsem si osm hodin spánku. Díky tomu jsem objevil, že nám došel chleba až po desáté a když jsem se zastavil v obchodě, žádný čerstvý už neměli. Trochu rozezlený jsem koupil někaý v plastu a doma si dal brunch z chlebu a zbytku guláše. Honza s lepidlem venku docela pohnul a dům už začínal vypadat jako dům. Sice s dvacetiletým zpožděním, ale přece.

<a href="../images/2022_august/28_1.jpg" target="_blank"><img src="../images/thumbnails/2022_august/28_1.jpg"></a>

Marťa říkala, že by si přála den, kdy by se mohla nudit. Já jsem k tomu konečně našel den a opravdu jsem si docela odpočinul. Po všech těch víkendech, kdy jsem se do práce vracel víc zničený než jsem v pátek odcházel. Až do sedmi, kdy jsme se vydali na autobus, který měl zpoždění, jsem posedával na zahradě, ujídal zrající kuličky vína a aktivně se nudil.

<a href="../images/2022_august/28_2.jpg" target="_blank"><img src="../images/thumbnails/2022_august/28_2.jpg"></a>

RegioPanther je vskutku fancy vlak. Má WiFi, zásuvky, držák na lahváč a moc hezkou průvodčí. Poslední zmíněné asi nemá každá souprava, ale ta moje měla a měl jsem z toho radost.<br>
Ve vlaku do Prahy jsem si dal pivo a koukal na [Everything Everywhere All at Once](https://www.csfd.cz/film/865902-vsechno-vsude-najednou/prehled/), čínštinou protkaný SciFi bizár s tématikou mnohovesmíru.

### 29.8. Křižík v Přístavu

V práci jsem pokračoval v diagnostice problému s EBMC. Dokázal jsem ho nasimulovat i bez EBF a dokonce na desce bez MCU. To bylo značně pozitivní. Nemusel jsem tak ničit další a další desky. Nakonec jsem pochopil princip toho proč deska odchází. Mohl za to 2g burst. Z nějakého důvodu při něm poklesne feedback a spínaný se tak snažil pokles kompenzovat a 5V tak roste až na vstupních 18V. Burst se na EBMC dostává po UTP a do UTP zřejmě nějak z antény. Různé pozice kabelu totiž měly efekt na to zda se fenomén objevoval.
Na oběd jsme šli do Indie. Vojta si objednal pouze kolu. Sice nás přesvědčoval, že je unavený a nemá kocovinu, ale všechny jeho příznaky značily opak.<br>
Dělal jsem si srandu z toho, že náš showroom funguje jako komnata nejvyšší potřeby. Nevyspalý Vojta v něm našel gauč, který tam až do předešlého dne nebyl a den následující měl zase zmizet. Natáhl se tak a dospával svůj deficit, dokud ho Evička neprobudila zvonkem, při vracení freebiku.

<a href="../images/2022_august/29_1.jpg" target="_blank"><img src="../images/thumbnails/2022_august/29_1.jpg"></a>

Úplně jsem zapoměl, že Vojta svolal pivo na odpoledne. V batůžku jsem měl plavky a ručník a plánoval jsem po práci jít si zaplavat. Pivo s kolegy ale byla mnohem lepší volba. Obvlášť protože měli přijet i zástupci z Kyjí a to je věc, která se děje málokrát do roka. Na pivu jsme měli domluvit jak bude probíhat cyklo cesta k Vojtovi na chatu.<br>
V půl čvrté jsme s Jiřím a Vláďou vyrazili k metru, nabrali Petra, Tomáše a Ríšu a vydali se do Karlínského přístavu na pivo Křižík. Naposledy jsem tam byl skoro přesně rok zpátky. Od té doby přidali plot a my tak museli prolézat dírou v plotě. Barman nás poznal podle trička a vyprávěl nám, že byl hrdým uživatelem našeho testovacího provozu v praze v dobách Homeport G2 systému.<br>
Křižík měl nádech pomeranče. Lehké letní pivo, které se do letního dne po širým nebem hodně hodilo. Po druhém kousku jsem ale přešel na pazdráta. Chříč je záruka kvality. Pivo chutnalo všem. A italská placka s pršutem taky. Možná proto jsme tam seděli až do devíti, takže Tomášovi ujel autobus, který by ho dovezl až domu a musel kvůli tomu jít z centra Mníšku domů pěšky.

### 30.8. V Kyjích mě až tak moc nepotřebují

Až na nějakou kontrolu a opravy vložek, toho do oběda moc nebylo. Po obědě v Globusu jsem se pustil do stavby řídítek. Šlo mi to překvapivě pomalu, takže ve čtyři hodiny jsem měl akorát nasazené brzdy a gripy a protažené kabely. Ale učený z nebe nespadl že?

<a href="../images/2022_august/30_1.jpg" target="_blank"><img src="../images/thumbnails/2022_august/30_1.jpg"></a>

Po práci jsem jel plavat na Šutku. Je trochu nesmyslný jezit do bazénu na opačnou stranu Prahy než bydlím, ale bylo hezky a aspoň jsem se projel.<br>
V bazénu jsem si chtěl dát něco sladkého, ale v posldení vteřině jsem to změnil na panini s mozarellou a rajčaty. Velkolepý název pro opravdu nevelkolepý zapečený sendvič.<br>
Kilometr jsem ale uplaval docela s dobrým tempem a měl jsem ze sebe radost.<br>
Zpátky jsem to vzal po magistrále. Výhledy z Hlávkova mostu během zlaté hodince stojí za to.

<a href="../images/2022_august/30_2.jpg" target="_blank"><img src="../images/thumbnails/2022_august/30_2.jpg"></a>

### 31.8. Odřeknuté rande

V kalendáři svítily dvě věci. Porada a rande s Klárou. Holkou s Tinderu, která mě pořád nechávala trochu vlažným, takže jsem do plánování rande moc nedal. Chtěl jsem jít do A Maze in Tchaiovny, ale odřekla to. Prý měla nějakou přednášku, která byla zaplacená či co. Ani mě to nemrzelo.<br>
V Karlíně jsem rešil reklamace a Vláďa ode mně přebral řešení problému s ebmc. Zaobíral se hodně vysokofrekvenčním poklesem napětí na vstupu. Vypadalo to, že dělo jen, když pětivoltový zdroj blbnul a tlačil napětí nahoru. Důmal, zda to je příčina nebo důsledek. Napadlo mě vyzkratovat feedback růčo a nasimulovat tak 2g burst. Pokles na vstupu tam byl taky. I s těmi vysokofrekvenčními chlupy. Měl jsem radost, že jsem ho postrčil, ale vlastně nás to akorát posunulo do ještě většího nevědění.<br>
Na EBUFu vynutil 2g taky a na 5V nahoře jsme nárust neviděli, ale dokázal ho vyvolat na EBMC připojené k EBUF. 700 kol v Helsinkách má tuhle kombinaci. Až se z nějakého důvodu rozhodnout přeskočit na 2g, šance že procesor poletí do luftu tam je.<br>
Večer jsem neměl chuť nic dělat. Pustil jsem si Interstellar. Ten film je 8 let starý. Ale je to fakt špička. Do dnešního dne ho Nolan nepřekonal.
