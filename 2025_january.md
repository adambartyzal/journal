[<< Prosinec](2024_december.md)

## [Leden](2025.md) 

- [1.1. Rozmontovat postel](#11-rozmontovat-postel)
- [2.1. Vlakem](#21-vlakem)
- [3.1.](#31)
- [4.1. Střížkov → Vršovice](#41-střížkov--vršovice)
- [5.1. Řehoř pomáhá](#51-řehoř-pomáhá)
- [6.1. O jednoho víc](#61-o-jednoho-víc)
- [7.1. Aspoň trochu denního světla](#71-aspoň-trochu-denního-světla)
- [8.1. Fikrovi v hospodě na Karláku](#81-fikrovi-v-hospodě-na-karláku)
- [9.1. Nejstarší startup v historii](#91-nejstarší-startup-v-historii)
- [10.1. Nepovedený šroubkový reparát](#101-nepovedený-šroubkový-reparát)
- [11.1. Impromptu deskovky](#111-impromptu-deskovky)
- [12.1. Zajištění rodu pojištěné smlouvou](#121-zajištění-rodu-pojištěné-smlouvou)
- [13.1. 6×6 nestačí?](#131-66-nestačí)
- [14.1. Symetricky taky ne](#141-symetricky-taky-ne)
- [15.1. Dáme to!](#151-dáme-to)
- [16.1. Pohled termovizí](#161-pohled-termovizí)
- [17.1. Nahoru dolu](#171-nahoru-dolu)
- [18.1. Hromada jídla a unavený genitál](#181-hromada-jídla-a-unavený-genitál)
- [19.1. Bez randění](#191-bez-randění)
- [20. 1. Přeinženýrován ženou](#20-1-přeinženýrován-ženou)
- [21.1. Půjčit běžky](#211-půjčit-běžky)
- [22.1. Nabírá to obrysy](#221-nabírá-to-obrysy)
- [23.1. Roubenka u potoka](#231-roubenka-u-potoka)
- [24.1. Stopou bez ženy](#241-stopou-bez-ženy)
- [25.1. Zničit se spolu](#251-zničit-se-spolu)
- [26.1. Palačinky a únava](#261-palačinky-a-únava)
- [27.1. Stejnou věc jinak](#271-stejnou-věc-jinak)
- [28.1. Návrat ke kořenům](#281-návrat-ke-kořenům)
- [30.1. Vzlet](#301-vzlet)
- [31.1. V práci úplně sám](#311-v-práci-úplně-sám)

### 1.1. Rozmontovat postel

Tak zněl plán. Žádná čočka. Ani kocovinový rámen, který možná plánovala Rebeka s Ondrou. Nás s Verunkou čekala práce.<br>
Vstali jsme až po desátý. Ono spát jsme šli po druhý, takže to bylo legit. Vern připravila ovesnou kaši s jogurtem, Konopným semínkem a borůvkami. Bylo to moc dobrý. Vlilo nám to krev do žil a protože postel ještě nebyla složená, využili jsme naposledy její pohostinnosti při dospělé zábavě.<br>
Potom jsme udělali assessment toho, co je třeba. Mirelon, strečku, sadu, téčko, makitu a pár dalších věcí, které Kolbenka nabízela.<br>
Autobus na Vysočanskou a pěšky k nám. Objevili jsme protékající Sahara. Zavřel jsem kohouty, napsal to na Slack, zavolal Ivanovi zabalili jsme co bylo potřeba a vrátili jsme se na Střížkov.

<a href="../images/2025_january/1_1.jpg" target="_blank"><img src="../images/thumbnails/2025_january/1_1.jpg"></a>

A zbytek dne jsme šroubovali, rozebírali, lepili a připravovali na odvoz o víkendu. Bylo toho dost. A na mě přicházela rýma, kterou jsem třicátého tak promptně zahnal.

<a href="../images/2025_january/1_2.jpg" target="_blank"><img src="../images/thumbnails/2025_january/1_2.jpg"></a>

Do Vršek jsme dojeli po osmé. Začínali jsme bydlet spolu. Byl to velkej krok. Reba se mě ptala jestli jsem to opravdu chtěl, nebo to byla znouzecnost. 70 na 30 asi těžko říct. Těšil jsem se na to víc než mě to děsilo. Takže dobrý.

### 2.1. Vlakem

První pracovní den v roce 2025. První jízda vlakem spolu do práce. Byť ještě nepřestěhovaní. Verunka jela se mnou 9 z Vysočan na Střížkov uklízet u ní a připravovat se na Den D.<br>
Na Vysočanská jsme se zastavili v Lidlu pro snídani a protože měli poté zlevněné o 60% tak i pro oběd.<br>
Před Lidlem jsme se rozloučili a já na kole sjel na Kolbenku. Čekalo mě ověřit, zda to co jsem si vymyslel před Vánoci půjde.<br>
Proxilab a Tiny VNA si moc nenotovaly a nedotažené SMA mě zbrzdilo. FR4 mi přidávala kapacitu, ale jinak teorie docela potkávala praxi.<br>
I zpátky jsem jel vlakem. Verunka už tam na mě čekala. Dokonce s namazaným chlebem.<br>
Potřebovala místo na oblečení. Vybral jsem si levou skříň, přesunul věci, a Verunce svěřil pravou. A vteřiňákem konečně opravil ulomený šuplík.

### 3.1.

<a href="../images/2025_january/3_1.jpg" target="_blank"><img src="../images/thumbnails/2025_january/3_1.jpg"></a>

<a href="../images/2025_january/3_2.jpg" target="_blank"><img src="../images/thumbnails/2025_january/3_2.jpg"></a>

<a href="../images/2025_january/3_3.jpg" target="_blank"><img src="../images/thumbnails/2025_january/3_3.jpg"></a>

### 4.1. Střížkov → Vršovice

Všechno bylo naplánovaný. Dodávka. Auto s tátou a bráchou. Nábytek sbalený, obalený a věci v přepravkách. Marta s námi počítala a tak zbývalo jen vynést odpad a připravit nějaké občerstvení. Do obchodu jsem vyrazil já, kdyby Honza s Mai přijeli. Vzal jsem bagety, pomazánky, zeleninu a sýr.<br>
Přijeli trochu se zpožděním. Čekal jsem, že věci se budou natahovat. Honza byl fakt sympoš. Mai neuměla anglicky a tak jsem poslouchal aspoň španělštinu a jejich dcerka vypadala vesele a energicky. Ale ne nemluvila . Alespoň ne přede mnou.<br>
S Honzou jsme začali tahat věci do auta. Po chvíli zavolala Martě , že vyráží k nám. Poprosil jsem jí ještě, ať vezme klíče, abychom měli dvoje, dokud Kendy nepřiveze svoje.<br>
Když přišla pustila se do nošení s námi. Marta vlastně měla dodávku. Vůbec mi to nedošlo. Taky mi nedošlo , že Ondra s Rebekou mi dluží tak tři stěhování. A už vůbec mi nedošlo, že v práci máme tři dodávky. Ale takhle jsem poznal Verunky kamarády a to bylo fajn.<br>
Když bylo naloženo, vyrazili jsme já, Marta a Honza na sběrný dvůr. Do re-use centra nakonec nepřišlo nic. Stůl jsme rozmlátili palicí na malé kusy a zbytek přišel do různých kontejnerů

<a href="../images/2025_january/4_1.jpg" target="_blank"><img src="../images/thumbnails/2025_january/4_1.jpg"></a>

Marta vyrazila pěšky pres Grebovku don. My nabrali ostatní na Ukrajinské a vyrazili na Střížkov. Skoro. Na Karlově Verče došlo, že nemá klíče. Zpátky na Ukrajinské z toho měla Skupinka lidí, jenž stěhovala nové nájemce do bytu po paní Sojková docela sranda.<br>
Druhý pokus vyšel. Magistrála, Argentinská, Střížkov. Táta s Lukášem už na nás čekali. Nějak trochu hekticky jsem se šel představit a Hynek hned nabídl tykání. Byl to vtipkovi.<br>
Verunka měla věcí víc. Ale organizaci jsmevěnovali tolik Času, že všechno šlo dobře. Akorát jsme dovnitř nanosili dost sněhu.<br>
Když bylo naloženo, rozloučili jsme se s druhou Verunkou a vyrazili zpátky do Vršek. Tentokrát My dva v Rapidu s Hynkem a Lukášem a Honza v dodávce jen s rodinou.<br>
Měli naspěch a tak po vyložení už vyrazili dál. K nám Verunka objednala pizzu od Frankieho. Hynek jí trochu trápil, když do telefonu řekla, že volá s nabídkou. Došli jsme pro ni pěšky a trochu vychladla a zgumověla.

<a href="../images/2025_january/4_2.jpg" target="_blank"><img src="../images/thumbnails/2025_january/4_2.jpg"></a>

Ale zvládli jsme to. Seděli a povídali jsme si uprostřed nábytku obdeného mirelnoem a měli se fajn.<br>
Když už slunko zapadlo , vyrazil Hynek autem na Maršov, Lukáš na městskou a my zpátky nahoru.<br>
Bydleli jsme spolu! A šli jsme to zpečetit.

### 5.1. Řehoř pomáhá

Napřed jsem v neděli nechtel delat vůbec nic, ale bylo třeba trochu z minimalizovat chaos a rozložená postel vyzývala ke složení.<br>
Napřed ale snídaně. Rozpekl jsem v troubě zlevněné pečivo z Lidlu a Verunka připravila salát. Bylo toho vlastně kopa.<br>
K práci jsem si otevřel lahváč, neb byl v lednici. už tak půl roku a Veru likvidovala věci, co tam nepatřily. Taky lednici vymyla. A pustila se do oběda.<br>
Já s postelí postupoval, ale dával jsem si pauzy.<br>
Třeba naměření prostoru pro klavír se zvrhla v rozložení piána a hraní jazzu. Poslat noty z prohlížeče do Řehoře bylo až bolestivě jednoduché a nocturno v es dur začínalo po hodině znít jako skladba.

<a href="../images/2025_january/5_1.jpg" target="_blank"><img src="../images/thumbnails/2025_january/5_1.jpg"></a>

Tu postel jsem ale dostavěl. A docela uklidil. A vynesl do popelnice Mirelon. A nakoupil.

<a href="../images/2025_january/5_2.jpg" target="_blank"><img src="../images/thumbnails/2025_january/5_2.jpg"></a>

Na neděli dost dobrý.
 
### 6.1. O jednoho víc

Verunka vstávala v 5:40. To bych nedal, zamhouřil jsem tedy ještě na chvilku oči a probral se v 8:50. S výkřikem „kurvadrát" jsem se rychle zvedl, oblékl , vyzvedl Franze a skočil na vlak v 9:08.<br>
S přestupem na hlaváku jsem dojel do Vysočan. Kdy byla jel ráno, jel bych po ledu, ale po deváté už tál.<br>
V práci jsme měli nového člena. Dajánu. Holčinu co měla Monče pomáhat hledat a řešit tendry. Všichni společně jsme šli na oběd do Deli. Moc takhle spolu neobědváme. Byla to milá změna.<br>
Připravoval jsem testery pro Safiral a box pro Teco. Taky jsme objednaly desky s většími anténami a já vymyslel jaké součástky by se mi mohly hodit.<br>
Zpátky jsem jel celou cestu. Až někdy v 7. Veru už byla doma a delala tiramisu. Společně jsme koukli na díl Black Mirror a šli spát. Klid byl třeba. Ještě jsem nebyl úplně vyléčený a jinak než klidem to nejde.

### 7.1. Aspoň trochu denního světla

Na to jak strašně moc se mi po ránu nechce vyrazit ven na kole do zimy, sněhu, bláta a deště, dokáže být ta jízda samotná jedním z nejlepších momentů mého dne.<br>
To že jsem vyjel po deváté mě vlastně nemrzelo. Při dnech krátkých jen několik hodin denně, bych při brzkém výjezdu zažil akorát tak dvě jízdy za tmy.<br>
Verunka mi ráno nachystala snídani. Bylo to hrozně milý. V práci jsem objevil nástroj na zobrazení STEPŮ, který byl ideální na tvorbu návodů, byť jsem ses laděním antén moc neposunul, dohnal jsem pár restů.<br>
Akciový trh se pomalu vzpamatovával. Moje portfolio u Capital Markets nikoliv. Pomalu jsem uzavíral pozice, které byly ve ztrátě. Pan Pták mě radil otevírat protipozice a takové chování by dávalo smysl kdyby neexistovaly swapy. Jenže ve výsledku to byly swapy, které mě připravily o peníze.. To a nedostatek marže. Jinými slovy otevřeme pozice. Uzavřít je se ztrátou a po malých kousíčcích se z toho vyhrabat byl jediný možný způsob. Krátké obchody. Hedging a prodej před swapem. I když ve ztrátě. Scalping nasdaqu. Pár stovek denně. To byla metoda jak z toho vytěžit.<br>
Večer jsem sjel do Ikey. Poprchávalo, bylo kolem nuly. Koupil jsem kromě povlečení na Kendyho postal i sušák na oblečení a misky na rámen.

<a href="../images/2025_january/7_1.jpg" target="_blank"><img src="../images/thumbnails/2025_january/7_1.jpg"></a>

Jízda zpátky byla to nejdebilnější co jsem letos udělal. Foukalo, byla námraza a sušák v ruce byla suboptimální kombinace. Rozumně jsem jel jen na Rajskou a dál vlakem.<br>
Verunka doma byla utahaná. Pondělky a úterky jí dávají zabrat . Měl jsem na ní být milejší. Večer v posteli jsem se za to trochu omlouval a usnuli jsme v objetí

### 8.1. Fikrovi v hospodě na Karláku

V 7:30 jsem mel být na rehabilitaci. Budík jsme měli v 6:30. Vzbudili jsme se. Blbnuli. Připravili snídani. A když jsem do sebe cpal housku s Tepovou pomazánkou, bylo 7.31. Kde jsem udelal chybu mi nebylo jasný. Zavolal jsem tam a skočil na kolo. V 7:46 jsem byl v ordinaci. Naučil jsem se ještě jeden cvik a Míša říkala, že moc neví co se mnou, ale věří, že s protahovatin se to bude lepšit.<br>
Pošmurnem jsem dojel do práce, kde Ivan svářel košíky a Vláďa už programoval backend.<br>
Zprvu jsem moc neviděl, co dělat, ale pak jsem seponořil do práce s programem CAD Assistant. Byl to můj kandidát na export modelů do návodů. Byl jsem z toho nadšenej<br>
Večer jsme měli naplánovanou hospodu. Ustálilo se to na jiné krajina u karláku. Když jsem tam na kole dorazil, Fikrovi, Tomáš a Adél a Veru už tam byli. Dorazila ještě Tomova Terka, kterou jsem viděl prve. Ondra s Rébou a Zvířák s jeho Polskou přítelkyní<br>
Vařili tam moc dobře. Halloumi s lilkem mi chutnalo, ale Vera to vyhrála. Její balkán v lilku politý červenou omáčkou a zapečenými bagetkami byl výborný.<br>
Z améru jsme se toho dozvěděli sporadicky. Národní parky prý byly skvělé. Po svatbě vyhráli 18 dolarů nebo tak něco v Ruletě a videí bude dost na film,který budou promítat v únoru.

### 9.1. Nejstarší startup v historii

Verunka vstala brzo. Pokusil jsem se vstát brzo taky a skoro mi to vyšlo. Na vlak s ní jsem to ale nezvládl. Hrál jsem na piáno. Četl noviny. Snídal. Cvičil. Sprchoval se a když jsem vyjel na kole, blížila se devátá<br>
Pustil jsem se rovnou do postupného ladění. Všechno jsem zapisoval, dělal si výstřižky simulace a potom Proxilabu. A šlo to. Nesymetrické ladění s frekvencí eme filtru pod $8-C $ odpovídalo v reálu simulaci víc, než symetrická smyčka.<br>
A na EMVCo definované napětí na TEST PICC to nestačilo. Ale měl jsem radost. Rozumel jsem tomu, co jsem dělal.<br>
Před půl čtvrtou se objevila Štěpánka. Verunka trochu zdržovala, ale pět minut po půl jsme se všichni sešli u aut a vyrazili na zámek.<br>
Jeli jsme v Tomíkové limuzíně. Ještě s Vláďou. Na zámek je to asi půl hodina. Kolem Ivana. Ti už tam ale byli a když jsme se potkali. udělal jsem brutální faux-pas, protože mi na mysl nepřišlo jméno Káti.<br>
Ada nám všem ukázala, kde budeme bydlet. Vyhráli jsme komnatu s koupelnou, která mela vanu a záchod ze dřeva. Postel měla futonovou matrací a vyhřívací dečku.<br>
Charles za námi přiběhl ve své zámecké hačce apotom co označil Tondu za freebika dítě nám řekl, že v Londýně koupil za 100 liber obří kulečníkový stůl. Alešek se ho ptal, co je pod poklopem na zemi a odpovědí nám byla tour po sklepení a do skladu s obrazy, tyčí na pole dance a tím největším billiardem, který svět spatřil.<br>
Aleš chtěl hrát. Ivan se bál, že stůl nějak poškodí, ale Charles byl pro a nechal nás hrát a dokonce nám vysvětloval pravidla. Koule byly totiž menší, než na jaké jsme byli zvyklí a měly jiné barvy.

<a href="../images/2025_january/9_1.jpg" target="_blank"><img src="../images/thumbnails/2025_january/9_1.jpg"></a>

Někdy před sedmou nás zavolali, že večeře začíná. Charles met proslov. Prý jsme nejdéle existujícístartup v historii. Veřit v tapdride a připil na průlom, který by mohl být před námi.<br>
A pak jsme jedli . Samý dobrý věci. A povídali si. A pili dobrý pití. Štěpánka si s Verunkou sedli. Těšilo mě to. Čekal jsem to. Měli podobnou profesi. Ale opravdu si povídaly moc mile.<br>
Veru dělala na všechny dobrý dojem. Měl jsem fakt radost.<br>
Ještě jsme se vrátili ke kulečníku. Přidal se Toník a Ríša. Nikomu z nás to vůbec nešlo. Bylo to zábavný.

<a href="../images/2025_january/9_2.jpg" target="_blank"><img src="../images/thumbnails/2025_january/9_2.jpg"></a>

A pak jsme zas šli jíst. A pít. A povídat si. Lidi pomalu odpadávali. Veru někdy v 11. Šla si dát tu dřevěnou vanu. Do půl druhý jsme to táhlijá Vláďa, Ada a Tomita<br>
Toník mě z práce trochu depku. Měl vysokoškolskej titul a montoval kola. A nevidel v tom budoucnost. Chápal jsem ho. Kdybysme skončili, nevěděl jsem, co bych dělal. A to jsem byl ve vývoji, ne ve výrobě. Reálně toho ale uměl hodně. Mohl by být třeba kvalitář.<br>
Nakecali jsme toho spousty. Ke dvacátým výročí firmy jsme si mohli dovolit být nostalgičtí.<br>
Verunku jsem probudil. Ohřál jsem se ve vaně, kterou mi nechala napuštěnou a poté jsme hodně cenili, Že náš pokoj byl na opačné straně, než všech ostatních. Postel docela praskala.

### 10.1. Nepovedený šroubkový reparát

Někdy v půl deváté Áďa posílala do generelu fotku palačinek, s tím , že si máme pospíšit, abychom je stihly ještě teplé. My jsme ale vesele chrupkali a probudili se až minutu před devátou.<br>
Po chvilce líného vyhrabávání se z vyhřáté postele Jsme se oblékli a přesunuli se do sálu zjistit, zda na nás ještě něco zbylo.

<a href="../images/2025_january/10_1.jpg" target="_blank"><img src="../images/thumbnails/2025_january/10_1.jpg"></a>

Zbylo. Víc než bychom všichni dohromady zvládli spořádat. Včetně zbytků od večeře. Palačinky byly výborné i studené a lososový tataráček ještě nebyl příliš oschly!<br>
V batohu jsem měl asi 3 krabičky, které jsem vzal na Kolbence, abych je o víkendu mohl naplnit něčím dobrým. Přišlo to ale už v pátek ráno. Ada říkala, že co se nesní, vyhodí se.<br>
Půjčil jsem jednu krabičku Vláďovi, aby zachránil maso a nabral jsem gnocchi s houbovou omáčkou a hovězí na víně s kaší. Verunka pobalila pečivo a čočkový salát.<br>
Ada ještě našla pár krabiček od zmrzliny a potravinářskou folii a ostatní taky zachránili jídlo před zkázou. Piva trochu zbylo. A nějaký salám. Ale většinu jsme si odváželi.<br>
Ve stejných sestavách jako při příjezdu jsme nastoupili do aut a vyrazili každý svým směrem. Toník nás hodil na Čerňák, odkud jsme mohli jet béčkem, ale vzpoměl jsem si, že IKEA je za rohem a nám chybí šrouby. Rozloučili jsme se s Vládou a pešky vyrazili do Švédského ráje.<br>
Bylo moc pěkné. To že jsem nám trasu prodloužil nevadilo. Verunka telefonem zjistila, že šrouby seženeme V second-life oddelení.<br>
Měli tam hrabárnu. Hledali jsme správné šroubky dle návodu na postel, ale moc jasné to nebylo. V obchodě jsme ještě pořídili koš na bio odpad a dali si kafe a dortík.

<a href="../images/2025_january/10_2.jpg" target="_blank"><img src="../images/thumbnails/2025_january/10_2.jpg"></a>

Bus, metro, tramvaj. Trocha lenošení na gauči. Dil Black Mirror. Pozdní oběd věcí ze zámku a pak montáž šuplíků postele. Jasně že jsme těch šroubů měli málo. A že byly blbý. A že dřevěný kolíky byly širší. Ale pomocí vrtačky jsme to nějak zvládli. Byl jsem u toho zbytečné morous. Ale pak jsem si to uvědomil a trochu to polepšil.<br>
Zas jsme spolu bydleli o trošku víc!

### 11.1. Impromptu deskovky

Bylo potřeba zase trochu pohnout s organized bytu. Rozdělili jsme si to následovně. Já pověsím zrcadlo, Vera uvař! Šovinista a lenoch ve mně si plácli a meli radost.<br>
Vyvrtat díru bylo jednoduchý. Zabouchat hmoždinu taky a zrcadlo visí v podstatě samo.<br>
Taky jsem natáhnul do postele hřející dečku a vyzkoušel jí. Bylo to ok. Mohla hřát i víc, ale Verunka říkala, že takhle zvládne spát i nahá a to oproti zimním ponožkám a svetru byl značný posun.<br>
Pak jsem koukal na Everyday Life od Coldplay. to podle mě jejich vrcholná dílo. Vern uvařila dýňový krém a čočková kari . Koukali jsme u toho na d. " Black Mirror. Nesedive. Pobavila nás čeština v půjčeném autě.<br>
Vojta mi volal zda nechci večer přijet na deskovky. Verunka mela koncert v Benešově, ale prý by nehráli nic nového a lepší bude na ně jít v Praze. Souhlasil jsem tedy a v pět vyběhl na zpožděný vlak do Braníka.<br>
Nebyl zpožděný dost na to abych ho doběhl.Alternativa 6 → 19 → XC → 106 byla na dýl, ale další Vlak jel za hodinu. V tramvaji jsem si zvládl zašít knoflík.<br>
U Vojty už byl jeho spolužák z výšky Zdeněk. Jeho Spolužák ze střední Kafča měl zpoždění. Objednali jsme si pizzu a dali se do hry, kterou Vojta prezentoval jako rychlou.<br>
Trvala přes 2 hodiny.

<a href="../images/2025_january/11_1.jpg" target="_blank"><img src="../images/thumbnails/2025_january/11_1.jpg"></a>

Kafčo přinesl hru Města. To byla rychlejší. Pak jsme stihli 7 divů světa a když po desáté Zdeněk vyrazil dom, zahráli jsme si ještě Ubongo. To bylo zábavný. Tak trochu tetris.<br>
Od Vojty po desátý nic nejezdí. Kafi. ale bydlí na kloboučnické a tak jsme se spolu svezli Ubrem.<br>
Sněžilo. Snad poprvý ta zimu vypadal. Praha hezky Zasněženě. Sníh křupal pod nohama, když jsem volal Verunce, která zrovna dojela domů.<br>
Spát jsme šli v půl druhý. Bylo třeba se polepšit.

### 12.1. Zajištění rodu pojištěné smlouvou

Verunka se tentokrát pustila do kuchyně. V té zbývalo asi nejvíc neroztříděných věcí a poličky v kuchyňské lince za ty roky nabraly trochu prachu a ztratily organizaci.<br>
Chtěl bych říct, že jsme se do toho pustili ráno, ale ranní jógu jsme dělali ve 12 hodin a brunch končil někdy po jedné. Verunka se do toho fakt opřela.<br>
Já jsem šel vyčistit pračku. Octem jsem vydrhl nádobku na prášek a komoru na ní. Poasi půl hodině nadávání jsem přišel na to, jak spustit režim čistění bubnu a nakonec jsem vyčistil i filtr. Tentokrát v něm nebyly 2 eura ale jen jeden cent.<br>
Večer se zastavila paní Kotrbata! Podepsali jsme smlouvu a prohlídla si jak bydlíme. Optala se taky, kdy už Verunka nebude slečna a informovala nás, že její dcera se brala v devět a dvacet, což bylo pozdě, protože kdysi to bylo pět a dvacet.<br>
Večer jsem psal deník. Zvládl jsem posledních pár dní, ale stěhování chybělo a prosinec vypadal jak ementál. Obzvlášť ta Itálie mě štvala. Bylo třebanapsat si TODO a dodržet ho.

### 13.1. 6×6 nestačí?

Vstávání jsem opet nezvládl. Verunka vstávala v 5:40. Já V 8:27. Přímej vlak byl v Čadu a zbývala městská. Záda mě bolela a tak jsem si na jízdu naplnit termofor.<br>
Měl jsem nakoupit součástky abych mohl přizpůsobovat desky, co měly přijít v průběhu týdne. Měl jsem něco rozmyšlenýho z předchozího týdne, ale ne dost. A desky přišly asi jen hodinu po mně a moje idee mi rozbouraly.<br>
Celkově mě to moc netěšilo. První jsem se totiž pustil do desky hla00h. Největší z prototypů. 6×6. Skoro jako planeta. Přizpůsobování vzdoroval.. Mělo být na 30 ohmech. Bylo na krásně reálných 50 . Dostrkal jsem to tam menšímm Cs a větším Cp a objevil, že výkonově tam nejsme. Nejoptimističtější varianta a nic.<br>
Ale ladil jsem nesymetricky. Zkusil jsem symetrické ladění. Taky to trvalo. A bylo to lepší. Ale pořád málo.<br>
Plácal jsem se s tím až do šesti, ale nic dobrýho z toho nepadalo. Bylo to víc než mírně depresivní.

### 14.1. Symetricky taky ne

Další den, kdy jsem nedošel k žádnému prozření. Možná jen k tomu, že symetrické ladění opravdu není dobré.

### 15.1. Dáme to!

Bolest zad mě v noci probrala . Bylo to fakt intenzivní. Nejvíc mě ale trápilo to, že jsem netušil, co dělám Špatně. Co se změnilo.<br>
Ráno mě napadlo, že bych je mohl zatejpovat. Verunka mi pomohla. Internety rodily udělat na zádech z typy písmeno H.<br>
Vlakem jsme jeli spolu. Verunka nám k snídani ohřála zapečenou brokolici. To na mě bylo moc. Jelo to opravdu jen chvilku. Po asi čtvrt hodině Jsme si dávali pusu a já vyrážel ven.<br>
Před nádražím byla ledovka. Na záda nic moc. Ještě Že kolo jsem nechal doma. V Lidlu jsem koupil mléko a pečivo a pěšky došel do práce.<br>
Vládu napadlo, že čip jde sice napájet ze tří voltů, tak jak to děláme my, ale taky z pěti. Po chvíli měření jsem objevil, že planeta to dělá stejně.<br>
Bez modemu se to dalo vyzkoušet poměrně jednoduše. 3v8 propustilo i víc, když na Vbat byl laboratorní zdroj.<br>
TV, nalezená anténa hla0h a poprvé za celou dobu snažení bylo na pozici 400 dost velké napětí. Poprvé od doby co jsem začal měřit přijímací výkon jsem začínal věřit, že to dáme.<br>
Brokolici jsem si nakonec vezl zpátky domů. Šli jsme na oběd k Šebastiánovi. Měl jsem smažený hermelín, ale místo tatarky jsem si vyprosil švestkovou omáčku od krkovice. Vlak mě dovezl zpět za Veru domů do Vršek.<br>
Došlo mi , že jsem neviděl Žádné fotky ze svatby Toma a Terky. Napsal jsem mu a poslal mi nějaký výběr . Album už prý online nebylo.

<a href="../images/2025_january/15_1.jpg" target="_blank"><img src="../images/thumbnails/2025_january/15_1.jpg"></a>

### 16.1. Pohled termovizí

Ve středu jsem laboroval nad tím, kolik energie pilin v EMC filtru. Prstem se to moc poznat nedá a tak mi Ivan slíbil, že mi přiveze termovizi. Jeho brácha ji má na pušku.<br>
Opravdu jí přivezl . Dostal jsem se k tomu až po obědě ve Vietnamce. Zdražili. A udelali novou infegrafiku. To vetšinou jde ruku v ruce.<br>
Zas tak moc nápomocný to nebylo. I po tom, co jsme objevili jak ostřit jsem zjistil, že hřeje anténa, čip a přizpůsobovací obvod.

<a href="../images/2025_january/16_1.jpg" target="_blank"><img src="../images/thumbnails/2025_january/16_1.jpg"></a>

Domů jsem jel, stejně jako ráno na kole. Termofor mé hřál na zádech a bolest ze středy trochu ustupovala. Ale ne moc. Znepokojovalo mě to dost.<br>
Verunka doma měla dobrou náladu. Už uzavírala klasifikaci a týden byl vlastně za ní. Pátek má homeoffice a tak už jí čekalo jen opravování testů a příprava.<br>
Udělala moc dobrý salát z černé čočky. Trochu připomínal super veggie Bryana Johnsona. A nejen že dobře chutnal, taky dobře vypadal.<br>

### 17.1. Nahoru dolu

Tak jsem se celý den v práci cítil. Když něco začalo jít, něco jinýho se ukázalo jako problém. Napětí na testovací kartě bylo ok. Ale na RFI vstupech bylo špatný napětí. To jsem objevil díky SCRIPTISU. Vyladil jsem to čtením z AID převodníku. Zvláštní bylo, že OxEG mělo být maximum. Mně se vracelo OFF dokud jsem pole neutlumil kartou. Ve vzdálenějších pozicích jsem tak nebyl s to vyčíst odpověď protože byl přebuzený.<br>
Když jsem vyřešil to, začalo mě trápit Q. Potřeboval jsem vyšší Q na větší dosah, ale nižší a na správný tvar modulace.<br>
Škoda, že nahoru dolu nešlo taky zlato. Udelal jsem totiž chyba. Koupil jsem půl lotu na pokles a ten nepřišel. Že je to chyba mi došlo, když jsem videl že dvě stě tisíc mé marže je v čudu. Otevřel jsem protipohyb. Ale operovat s tak velkými objemy je průser. Další chybu jsem udelal, když jsem proti pozici dal uzavřít společně s první pozicí. Nějak automaticky se to počítalo a zavřete. 15 K v háji. Lepší než půl milionu. Ale stalo se to protože jsem obchodoval velké objemy. To jsem si řekl že už nebudu dělat a omylem jsem to udělal . Je třeba si spočítat kolik půl lotu znamená. Denní swap byl totiž 6 tisic. to mě vyděsilo.<br>
Na kole jsem jel přes centrum. Trvalo to dýl a byla to horší cesta. Příště zas přes kopec.<br>
Večer jsme koukali na zítra ráno vstanu a opařím se čajem. Hodně mě to bavilo.

### 18.1. Hromada jídla a unavený genitál

Zdálo se mi o Verunce. Moc se mi o lidech ze současnosti nezdá. Moc se mi vlastně nezdají sny. Byl to fajn sen. Měli jsme rande na schodech v knihovně. Ale byla to divná knihovna. Místo kohoutků tam byly šicí stroje a voda tekla místo jehly. Děti tam jezdily po zábradlí nahoru a Verunka měla makeup a kulaté brýle.<br>
Den to byl zvláštní. Plný sexu a jídla. Verunka vařila na pár dní dopředu. Já se pokoušel dopsat ta asi tří měsíční ztráta v deníku. Tu a tam Jsme na to skočili. Jindy jsme pracovali na bytě, uklízeli, myli nádobí, nakupovali v Lidlu, nebo koukali na západ slunka za Corinthií z Grébovky.

<a href="../images/2025_january/18_1.jpg" target="_blank"><img src="../images/thumbnails/2025_january/18_1.jpg"></a>

Taky jsme potkali Ederka. Měla dvě děti. Všichni mají poslední dobou děti. Doufal jsem, že ještě pár let počkáme.<br>
S ochranou jsme byli důslední. Ederka si pořídila dítě po čtyřech měsících vztahu. Mě došlo, že s Verunkou chodíme pátý měsíc. Utíkalo to rychle. ale vlastně to nebylo tak dlouhý.<br>
Bylo nám spolu moc dobře. Tenhle den. Ty předchozí. A věřil jsem, že i ty budoucí.

### 19.1. Bez randění

Další den, který utekl jak voda. Do bazénu jsme nešli. Bruslit taky ne. Projít jsme se nešli. A vůbec. Prostě jsme jen byli doma a uklízeli kuchyň.<br>
A jo, zase jsme se posunuli. Verunka udělala přípravy. Já spousta lekcí v Duolingu. Arnošt vysál. A byli jsme docela dobře připravení na další týden. Ale víkend utekl a já měl pocit, že tenhle víkend zmizí v propadlišti dějin.<br>
Aspoň že datum kolaudačky jsme stanovili. A vymysleli, kde budou police. A ručníky vyprali...<br>
Těšil jsem se na běžky o příštím víkendu.

### 20. 1. Přeinženýrován ženou

Ráno jsem slintačkou přidělal koště a lopatku na háček na dvířka pod dřezem. Přišlo mi to dobrý. Ale nebylo. Když se lopatka opřela o koš, pákovým mechanismem tahala za lepení a to vydrželo sotva den.

<a href="../images/2025_january/20_1.jpg" target="_blank"><img src="../images/thumbnails/2025_january/20_1.jpg"></a>

Verunka mé inženýrské schopnosti trumfla. Vzala hřebík, kladivo a nabouchala to do dřevotřísky na straně skříně.<br>
Jinak to byl rutinní den. Tam i zpět na kole, třízení nových součástek. Měření cívek. Tma moc brzo. Už aby se to prodlužování dní projevilo.

### 21.1. Půjčit běžky

Pro Verunku. Já svoje měl, ale ona ne. Výzkum ukázal, že na Petřinách nás půjčení nebude stát tolik jako ve Vysočanech. V Modřanech a v Čakovicích internet moc neporadil. Psali, že je špička a tak se nedá rezervovat nic, takže cena byla neznámá.<br>
Do práce jsem jel na kole. Po ranní józe. Rozhodl jsem se udělat pořádek v kondenzátorech, protože jsem objevil průser. My celou dobu používáme 5-10 % kondenzátory. V simulaci smiťáku jsem ale počítal s 1%. 10 % vyústilo v rozptyl hodnot po celém grafu.<br>
Napsal jsem si tedy pythonový skript, který dekomponoval Yago MPN a vyplnil v ERP tolerance, hodnoty, dielektrikum, datasheet a další parametry.<br>
Po práci jsme s Verunkou dojeli metrem pro běžky. Půjčit si je na týden vyšlo podobně jako na půl roku. Bylo to absurdní. Domů jsme ale jeli s lyžemi, hůlkami a lyžáky. A plátkem pizzy za 25.

### 22.1. Nabírá to obrysy

Tentokrát jsme jeli vlakem spolu. Po fajn ránu. Vezli jsme půjčený běžky a když mě vlak vyhodil ve Vysočanech, stihl jsem tramvaj tak akorát.

<a href="../images/2025_january/22_1.jpg" target="_blank"><img src="../images/thumbnails/2025_january/22_1.jpg"></a>

Dál jsem ladil. A vymyslel, že s menší EMC cívkou bude obvod míň náchylný k tolerancím součástek.<br>
Na obědě ve Vietnamce jsme vymysleli co jíst na běžkách. Vojta nakoupil na Rohlíku a abychom měli něco bez složitých příprav na místě, rozhodli jsme se s Veru udělat hlívovou drštkovku.<br>
Zpátky jsem jel taky vlakem. Ale s kolem. A s DJem. Bylo to vtipný. Aby mu na peronu nebyla zima, zůstal asi 5 minut ve výtahu.<br>
Polévka nám zabrala většinu večera. Byl jí randál. Vařili jsme ji v hrnci a v bílé pánvi. Moc jsme se nedohodli na slanosti, ale dosolit může každý později.

<a href="../images/2025_january/22_2.jpg" target="_blank"><img src="../images/thumbnails/2025_january/22_2.jpg"></a>

Jeden díl Dark Matter a bylo půl jedenácté. Veru balila. Já to nechat na ráno. Uklidit po vaření mi stačilo.

### 23.1. Roubenka u potoka

Ráno bylo třeba se sbalit. A ještě trochu uklidit. A vynést bio odpad. A odpad. A sklo a papír. A tak mě Verunka svedla a pak nestihla vlak. A já pak dělal všechno zmířený a taky nestihl vlak.<br>
Byl jsem z toho unavenej. Ale všechno jsem měl připravený a čekal nás fajn prodloužený víkend v Jizerkách.<br>
Musel jsem si tohle napsat, protože jsem se ráno cítil fakt trochu pod psa. Ale měl jsem skvělou holku, práci, kolegy, plán a všechno bylo ok.<br>
Možná jen myčka jsme potřebovali. Akutněji než projektor. Bylo třeba se na to podívat.<br>
V práci jsem zkoumal jak funguje Active Wave Shaping. Bylo to docela složitý, ale dalo se tím dohnat to, co bych ztratil vysokým Q. Až odpo jsem pochopil proč mi to nefunguje. Mazal jsem si function pointer. Nehezky jsem si v globo.la založil dočasný a overshoot v B jsem snížil víc než o polovinu.<br>
V půl čtvrtý jsem přesunul lyže a polívku k sysda a vyrazil na metro. Ivan se měl otočit pro Vládi a vzít věci. Na Čerňáku jsem byl s předstihem. Veru se ukázala o chvilku později.<br>
Byla unavená a šla na ní rýma. Doufal jsem, že se to poddá.

<a href="../images/2025_january/23_1.jpg" target="_blank"><img src="../images/thumbnails/2025_january/23_1.jpg"></a>

Vojta s Aničkou přijeli Rapidem deset minut po čtvrté. Hodili jsme věci do auta a vyrazili vstříc dobrodružství.<br>
Poprvé jsem si víc povídat s Aničkou. Vždycky mi připadala taková mnohem starší než já i když jsme stejně starý. Ale našli jsme společnou řeč. A Vojta povídal o Vektivě. A o tom, že se v holdingu asi posune jinam.<br>
Jirku, který jel autobusem do Tanvaldu jsme trochu naháněli, ale nakonec se k Ivanovi do auta vlezli S běžkami a k chatičce jsme přijeli v podstatě naráz.<br>
A hned šli tlačit auto do kopce, protože na zmrzlé cestě odmítal. jet.<br>
Chatička byla moc pěkná. Roubená z boku, stavěná" uprostřed. Správně křivá a prohnutá. Já a Verunka jsme vybrali maličký pokojík přímo pod střechou, ostatní se naskládali do dvou větších. Dole jsme rozdělali krb a v kuchyni párky s moc dobrým Chlebem z Globusu.<br>
Verunka sla spát brzy. Cítila, že na ní něco leze a byť byla fanda Aniččiny metody ucpávání nosu na ↳ minuty, spánek léčí nejvíc.
My ostatní hráli Time's up. Byla to opravdu bezva hra. Hádala se jména na papírcích z klobouku. Edmond Dantes byl popisovaný maskou, byť muž se železnou maskou bylo jiné dílo. Bořivoj se spletl s Bivojem a David Attenborough není tak známá jak bych čekal. Vojta si na sebe ušil past s Vincentem Methayem a Bedřich Šupčila se nám do hlavy dostal víc přes šuplík než přes první zlatou medaili. Nicméně popisování bylo super, pantomime ještě lepší. Nasmáli jsme se solidně.<br>
A vylili ještě selidněji. Soudek padl. A dvě pětkyBráníka. A víno. A trochu pálenky. Spát jsem šel po druhé a prý ještě hodinu Verunce něco povídal.

<a href="../images/2025_january/23_2.jpg" target="_blank"><img src="../images/thumbnails/2025_january/23_2.jpg"></a>

### 24.1. Stopou bez ženy

Vstal jsem první. 4 hodiny nedobrého spánku nejsou dost. Cítil jsem to. A braníka v hlavě taky. Přemýšlel jsem nad vyprošťováčkem, ale dal jsem si radši čaj, vytáhl kytaru a začal si brnkat.<br>
Lidi se postupně přidávali a někdy v devět začala snídaně. Verunce bylo hůř a rozhodla se, že po Jídle si půjde lehnout. Mrzelo mě to, ale bylo to moudřejší, než se zpotit na kopci a přivodit si zimnici.<br>
Nás ostatní čekal výjezd auty na Jizerka. To nebylo jen tak. Vyjet autem od chaty totiž vyžadovalo buď nasazení řetězů v případě Vojty, nebo objetí spojovací cesty spodem v případě Ivana, neb jejich řetězy byly malé. Zrcátka asi taky neb když chtěla Magda s Vláďou nastoupit, vždycky jim kus ujel.

<a href="../images/2025_january/24_1.jpg" target="_blank"><img src="../images/thumbnails/2025_january/24_1.jpg"></a>

Hlavní ale byla protažená a tak jsme po půl hodině parkovali nahoře u chaty Jizerka, nasadili běžky a vydali se na cestu. Opět jsem jel poměrně vystrašena! Ale šlo to. Bylo trochu mlžno, ale jinak paráda. Nově napadaný sníh, dobře vyjetá stopa. Asi stupeň pod nulou a dobrá nálada.<br>
Na Smědavu to bylo 7,5 kilometru. Přišlo mi, že některý místa poznávám, ale spíš to tak nebylo. Zima cesty přebarví a všechny vypadají podobně. Ale krásně.

<a href="../images/2025_january/24_2.jpg" target="_blank"><img src="../images/thumbnails/2025_january/24_2.jpg"></a>

Sladký knedlík jsem si tentokrát nedal. Do přeplněné jídelny dole jsem si odnesl srbské rizoto. Překvapivě jsme se všichni vešli k jednomu stolu. Druhá etapa po jídle byla napřed rychlejší. A nakonec náročná.<br>
Tak poslední dva kilometry se jen stoupalo. A mně to podjíždělo. Ale konečně jsme opravdu poznali kde jsme. Jeli jsme opačně než minule. Byl jsem poslední a v kopci jsem vytal a Šel pěšky.<br>
Ale sečteno podtrženo to byla super jízda.<br>
Verunka psala, že zimnice jí opustila, ale hlava pořád bolí. Dala ohřát polévku, takže když jsme přijeli, měli jsme teplé jídlo do břicha. Lidi se do polévky zprvu nehrnuli, ale pak jim začala moc chutnat. Oba jsme s Verunkou byli pyšní.<br>
K velké večeři bylo kuře s bramborem. A po večeři jsme se stáhli ke krbu. Vojta byl trochu nešťastný, že se s deskovkami táhl zbytečně, ale hraní na kytaru a zpívání bylo moc fajn. Vydrželo nám to tak do jedenácti. Verunka všechny oslnila svým zpěvem Pokáče. Teda všechny krom Vládi. Toho Šumeldovic odvezli na vlak. Další den ho čekalo frisbee.

<a href="../images/2025_january/24_3.jpg" target="_blank"><img src="../images/thumbnails/2025_january/24_3.jpg"></a>

### 25.1. Zničit se spolu

Tentokrát jsem se vyspal lépe. I tak jsem byl v kuchyni jeden z prvních. Magda už připravovala snídani. Trochu jsem jí s tím pomohl.<br>
Verunka se tentokrát přidala k nám. Vymysleli jsme cestu od přehrady souše podél nádrže , na Smědavu a zpátky paralelně o pár vrstevnic výše. K souši měl jezdit autobus a do jeho odjezdu po snídani zbývalo dost času na to aby Ivan a Jirka navoskovali skluznice.<br>
Jirka nechvátal. Jeho ležérně zvolené tempo všechny znervózňovalo. Na autobus jsme sice dobíhali, ale zvládnul navoskovat i ty moje. Navíc ten běh byl úplně zbytečný. Autobusu trvalo asi tak 20 minut než přijel. Parta lidí v penzionu vedle si stihla dát ještě pár pivek a během jízdy byli trochu napřesdržku.

<a href="../images/2025_january/25_1.jpg" target="_blank"><img src="../images/thumbnails/2025_january/25_1.jpg"></a>

Dole to byla nostalgie. Úplně jiný než v létě. Ale moc krásný. Pěšky jsme došli na startovní místo za závorou a vyrazili. Na asi 2 metry. Ivanovi v běžce chyběla ta pryž, která vrací botu do výchozí polohy a nemohl jet. Asi jí ztratil v autobuse. Já jsem tam vytrousil skifix.<br>
Šumeldovi dohromady ale přišli s geniálním řešením. Magda poskytla tampon a Ivan ho obinadlem přivázal do vázání. A fungovalo to!<br>
Verunka se trápila. Nestála na běžkách roky, ne-li desetiletí. Navíc neměla namazáno. Ivan se toho ujal. Jel s ní vzadu a dával jí rady. Poprvé radil i mně a bavilo ho to. Nechal jsem je a vyrazil trochu dopředu za ostatními.<br>
Po asi třech kilometrech jsme uhnuli z velké cesty na malou lesní beze stopy, vedoucí ke zbořené přehradě.Verunce se to moc nezdálo, ale švihla s sebou na ten jen párkrát a šlo jí to čím dál líp. Stromečkování do velkého převýšení nám dalo zabrat všem.

<a href="../images/2025_january/25_2.jpg" target="_blank"><img src="../images/thumbnails/2025_january/25_2.jpg"></a>

Na křižovatce ze které vedla slepá cesta k přehradě jsme se rozdělili. Já s Verunkou jsme jeli rovnou na Smědavu, ostatní dolů a pak zpátky nahoru. Potkali jsme blázna v dobovém oblečení s prastarými běžkami, který prý v noci přespal kousek pod vrcholem Jizery. Klobouk dolů.<br>
Na obědě jsme se všichni opet sešli. Já s Verunkou jsme měli napůl halušky napůl borůvkové knedlíky. Oboje bylo moc dobrý.<br>
Cesta zpátky byla dobrodružná. Napřed vysoká rovinka,kde Jirka jezdil kolem nás tam a zpátky, potom výhledy na západ slunka a potom cesta kolmo na vrstevnice po potoce. Odvážnější tu a tam zkoušeli sjíždět, ale spíš padali. Příroda to byla nádherná a pěší procházka se Verunce líbila víc, než jízda.<br>
Pešky jsme sešli, závěrečný úsek po asfaltu. Slunko už zapadlo a začala být fakt zima. Do kroku jsme si zpívali a těšili se na teplou polívku. A na guláš. A na hraní her.<br>
Sedm divů a Port Royale. V tom byla Verunka přeborník a po pár kolech začala inkasovat na skoro všem, co se stal.. Po chvili se k ní přidal Vojta a Ivan. Vojtanakonec vyhrál, ale situace, kdy kapitalisti napřáhnuli ručičky, aby vyžádali peníze od ostatních ikonická.

<a href="../images/2025_january/25_3.jpg" target="_blank"><img src="../images/thumbnails/2025_january/25_3.jpg"></a>

Druhý den jsme měli balit. Další hru už jsme nezačínali. Ostatně po dvou dnech běžkování jsme byli všichni docela mrtví.

### 26.1. Palačinky a únava

Ani tentokrát nebyl Jirka první v kuchyni. Jenže byl poslední den a slíbené palačinky bylo třeba připravit. Někdy v půl deváté holky začali bušit na strop aby Jirka přišel a dal se do díla.<br>
A stalo se. Udělal u toho docela bordel. V jistou chvíli byl na sporáku půl metrový plamen, ale palačinky byly. A byly docela dobrý. Já už měl v sobě česnekovou pomazánku, takže jsem zvládl jen jednu. Navíc byla hustá za tři.<br>
V další půl hodině jsme balili a uklízeli. A stihli to tak akorát. V to jsme měli naloženo do aut a louč." se před chatou. K nedělnímu lyžování totiž nebylo počasí, energie ani chuť. Měli jsme toho všichni dost. V autě jsme skoro usínali. Teda já a Vern. Vojta byl naštěstí ready.<br>
Povídali jsme si španělsky. Byla to docela sranda. Věty typu Vidím 3 auta. Jedno červené. Co ti včera chutnalo. A tak.<br>
Vojta nás hodil do Vršek. Vytahali jsme věci nahoru a po chvilce skončili v posteli.<br>
A najednou byly čtyři hodiny a všecho nás bolelo. Verunka udělala nouzový těstoviny s prstem, zapli jsme si Black Mirror (Joan is Awful) a lehli si k tomu.<br>
A pak si dali ještě jeden díl. Byli jsme fakt mrtvý.

### 27.1. Stejnou věc jinak

V pondělí ráno prostě s Verunkou vstávat nezvládám. A odcházet na brzký vlak už vůbec ne. Snídat a zadělávat na novou kombuchu, psát jak to dělám pro Aničku a Magdu a pořizovat k tomu fotky. Na kolo jsem tak sedal až v půl devátý.

<a href="../images/2025_january/27_1.jpg" target="_blank"><img src="../images/thumbnails/2025_january/27_1.jpg"></a>

Většinu dne jsem se věnoval tvaru B modulace. Aws bylo funkční, ale objevil jsem, že přestřely a podstřely dokážu vyřešit i přepínáním mezi regulátory pomocí vzorců. To bylo lepší. ladil jsem tak s Proxilabem ideální tvar modulačního pulzu.<br>
Kluci tentokrát ve Vietnamce dostali své kari s rýží do černé misky. Je pravda, že to vypadalo líp.<br>
S osciloskopem a kódem jsem si hrál skoro do sedmi. Zpátky jsem jel vlakem. Přivezl jsem benzín, kterým jsme očistili lyže a já potom i stěnu v kuchyni. Vařil jsem , že s 3D tištěným dnem bude držák na nože držet pořádně. Abych si byl jistý. Zkusil jsem ho utrhnout. Povedlo se, ale šlo to blbé. Drahé lepení snad vydrží.

### 28.1. Návrat ke kořenům

Slíbil jsem že Verunce odvezu Ježky. Volba tedy byla jasná. Frank zůstal doma, já ležel na vlak. Stihl jsem patnáct minut jógy a jeden čaj. Verunka mi ale připrav.la vločky, které jsem měl v tašce.<br>
Z vlaku jsem s lyžemi utíkal na tramvaj, která měla jet za dvě minuty a byl úspěšný. Taky jsem na zastávce potkal Petra. Povídali jsme si cestou až do kanclu.<br>
Trochu nečekaně přijel Ivan. Kvůli demontáži g5 stanice z Corsa. Jel jsem mu s tím pomoct. Bylo to podivně nostalgický. A taky to připomínalo výjezd do La Rochelle. Klíče jsme měli, ale páku ne. Štafle taky zůstaly ve Vysočanech. Ale se sodou a dvěma mozky jsme stanici rozebrali i naložili.

<a href="../images/2025_january/28_1.jpg" target="_blank"><img src="../images/thumbnails/2025_january/28_1.jpg"></a>

V kanclu jsem se potom dál věnoval anténám. Vyšší Q byl problém. Minimum positive modulation se ve větších vzdálenostech přestávala demodulovat. Prostě se v setrvačnosti antény ztratila. Dost jsem se toho dozvěděl, ale moc se neposunul.<br>
Aspoň že běžky jsem vrátil v poho. A koupil olivový dej v DMku. A k bernardy, takže bude láhev na kombuchu.<br>
Veru doma nadávala na nerezovou pánev. Udělala moc dobrý smaženky. Chvíli jsme nad tou pánví diskutovali a rozhodli se naučit se jí vypálit.

### 30.1. Vzlet

Neplánované. Se Sárou, Ondrou, Rébou a mojí ženou.<br>
Byl to den, kdy Vera poprvé rozdávala vysvědčení. Kdy Ondra s Rébou mluvili o návštěvě NF kliniky a Sára o tom, že ji vyhodil. společně se spoustou dalších lidí z Boomerangu pro nadbytečnost.<br>
V práci jsem byl jen s Fílou a Omarem, protože ostatní byli nemocní nebo v Polsku a mimo trápení se s přebytkem výkonu na TEST PICC 2, jsem si nakreslil konzoly na poličky. Taky jsem se rozhodl, že na volání vnořených metod v NFCM použiju stack. Vláďovi to přišlo dobry!

<a href="../images/2025_january/30_1.jpg" target="_blank"><img src="../images/thumbnails/2025_january/30_1.jpg"></a>

### 31.1. V práci úplně sám

Vstávat trvalo dlouho. Verunka měla home office a na Kolbence nebyl vůbec nikdo a tak nebyl spěch. Cesta na kole tak byla zalitá sluncem. Dobře že tak. Na oběd jsem zůstával uvnitř. Mel jsem Zapečenou zeleninu, kterou udělala Vern. Řepa s mrkví a bramborem. Extrémně dobrý.<br>
Dotiskly se první dvě konzoly na police. Byly dost gumový. Ale pevný. Měl jsem víru a dat tisknout další 2.

<a href="../images/2025_january/31_1.jpg" target="_blank"><img src="../images/thumbnails/2025_january/31_1.jpg"></a>

Měl jsem nápad. Test PICC 1 je na 16.1 MHz. Co kdybych to naladil tak aby na šestnácti byla taky rezonance. Chvíli mi to trvalo. Uklidil jsem na stole, udělal pořádek v HF kabelech, dal na ně sucháče a vytiskl si držáček na karty.<br>
A pak zažíval úspěch. Test na napětí prošel na všech pozicích. Se zátěží byly v modulacích overshooty. Ale firmwarem jsem je byl s to eliminovat. V A i v B. Ale vysoké Q firmwarem nevyřešíš.<br>
Nicméně to byl pokrok!

<a href="../images/2025_january/31_2.jpg" target="_blank"><img src="../images/thumbnails/2025_january/31_2.jpg"></a>

Doma jsem vzal přímočarku, konzoly a dospěl k názoru že přes Vinohrady to s takovým nákladem nepůjde. Vlak tedy.<br>
Verunka zrovna domývala nádobí, když jsem přijel. Večeři nechala na mně. Byly těstoviny se sójovými nudličkami a sugem. Překvapivě to bylo fakt dobrý.<br>
Vern pustila film SŽDC, kde hrála její sestra. Bylo to ok. Kluk zařval na vlaku. V dalších příbězích už ale nehrála a tak jsme si vytáhli párové kartičky. Bylo to fajn, ale únava nás zahnala do postele brzy.

[>> Únor](2025_february.md)
