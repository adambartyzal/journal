[<< Srpen](2024_august.md)

- [1.9. Olympijský triatlon](#19-olympijský-triatlon)
- [2.9. Vlaštovky z papíru.. na papíru](#29-vlaštovky-z-papíru-na-papíru)
- [3.9. Absurdní plán](#39-absurdní-plán)
- [4.9. Naslepo opět s ostatními](#49-naslepo-opět-s-ostatními)
- [5.9. Do lepší společnosti](#59-do-lepší-společnosti)
- [6.9. Bez ranní kávy](#69-bez-ranní-kávy)
- [7.9. Máchovým krajem](#79-máchovým-krajem)
- [8.9. Rýma na mozku a sádky kandátu](#89-rýma-na-mozku-a-sádky-kandátu)
- [9.8. Šílený dle klinické definice](#98-šílený-dle-klinické-definice)
- [10.9. Posunutý den](#109-posunutý-den)
- [11.9. Potřebuju odpočinek](#119-potřebuju-odpočinek)
- [12.9. Chleba pro Verunku](#129-chleba-pro-verunku)
- [13.9. Pod puntíkovaným deštníkem](#139-pod-puntíkovaným-deštníkem)
- [14.9. Skutečné hipsterství](#149-skutečné-hipsterství)
- [15.9. Do tajů IDF](#159-do-tajů-idf)
- [16.9. Mám holku](#169-mám-holku)
- [17.9. Jsem šťastný](#179-jsem-šťastný)
- [18.9. Bělejší úsměv](#189-bělejší-úsměv)
- [19.9. Z Lyonu na kurty](#199-z-lyonu-na-kurty)
- [20.9. Páťa Nováčkovic](#209-páťa-nováčkovic)
- [21.9. Jeden hlas pro Zelené](#219-jeden-hlas-pro-zelené)
- [22.9. Krajem rybníků a povodní](#229-krajem-rybníků-a-povodní)
- [23.9. Marťa zkouší Řehoře](#239-marťa-zkouší-řehoře)
- [24.9. Do Asie](#249-do-asie)
- [25. 9. Když sex voní jak cukroví](#25-9-když-sex-voní-jak-cukroví)
- [26.9. Tomáš mě asi balí](#269-tomáš-mě-asi-balí)
- [27.9. Ráno krásně, večer chcanec](#279-ráno-krásně-večer-chcanec)
- [28.9.](#289)

### 1.9. Olympijský triatlon

Kilometr a půl ve vodě, čtyřicet na kole a deset běh. V pondělí u oběda jsem řekl, že si myslím, že bych to zvládl. A tak nastal čas to ověřit.\
K snídani jsem si dal vajíčka. Jestli je to dobrý zdroj energie pro extrémní výdej to nevím, ale měl jsem jich plná plate. Abych měl i cukry dal jsem si kus čokolády z Dirka a na kole vyrazil do Podolí.\
Nejak jsem to nezvládl. Když jsem po 29 minutách vylezl z vody, měl jsem jen 1400 m Ale vůbec mi nedošlo, že je něco špatně. Ty 2 minuty ažtakovej rozdíl ale stejně neudělaly.\
40 na kole znamenalo jet do Vraného a zpátky přes Berounku, po A1 a centrem zpátky. Ve Vraném jsem trochu podváděl. Dal jsem pauzu a ve stánku si dal Kofola. Energie i tekutiny byly třeba. Tempo jsem docela tlačil. Na hodinkách bylo skoro pořád kolem 30 km/h. Do centra jsem nakonec nezajížděl. Vzal jsem to domů, poslední kilometr nahnal na Koh-i-nooru. Doma vyměnil kolo za boty. Obrazně. Měl jsem ty samý.\
Běh byl jednoznačně nejhorší. Najetej z kola jsem vyběhl s tempem pod pět, ale 33 stupñú mě docela rychle vrátilo na zem. Co dva kilometry jsem si musel dávat pauzu, abych se neupekl. V Hamru jsem toho měl plný zuby, ale přece bych to nevzdal 5km před koncem. 5 km od bytu. Vrátit jsem se musel tak jako tak. neco málo pod šest.\
Nakonec to bylo s tempem\
Dohromady 2:48. To šlo. S trochou tréninku a lepším počasím bych to mohl zmáčknout na 2:30. A to už by byl fofr. Ten běh je bottleneck. Taky mě nejvíc zničil. Lýtka jsem cítil fest.\
Zbytek dne jsem proflákal. Ostatně byla to neděle. Bůh to tak chtěl.

### 2.9. Vlaštovky z papíru.. na papíru

První školní den. Pro spoustu lidí kolem mě významná věc. Ivan vedl syna poprvé do školy. I pro Robina to bylo ve škole poprvé. A pro Veroniku svým způsobem taky. Začínala třídnictví. A byl z toho trochu v nervu.\
Líbilo se mi jak velkej kus sebe do toho dává. Celý den řešila školu. A celý večer připravovala věci pro studenty. Třeba časovou kapsli. Krabici od bot, oblepenou kresbami vlaštovek z papíru.\
O tom jak je správně namalovat jsme si večer telefonovali. Ten telefonát mě ohromně bavil. Byl v podstatě o ničem. Ale přinesl mi slunce do duše.

![image](2_1.jpg)

Domluvili jsme se, že půjdeme ve čtvrtek ven. Že se optám paní Hřivnákové, zde lístky do DOXu jsou stále k dispozici.

### 3.9. Absurdní plán

V noci bylo horko. Nebudil jsem se moc. Ale cítil jsem, že jsem se vyspal tak napůl. Tělo bylo z triatlonu pořád docela v háji a tak jsem neplánoval žádné plavání, běhání ani posilování.\
Po ranních míchaných vajíčkách jsem jel rovnou do práce. Ivan tam nebyl, to mě překvapilo. Myslel jsem, že říkal, že v úterý bude v práci. Trochu jsem s ním počítal na oběd. Samotnému se mi do restaurace nechtělo. Otočil jsem se tedy v Lidlu pro věci na salát a mlíko do kafe.\
Bytovou komunikaci skrz RF jsem dopsal a fungovala. Skoro. Při delších časech se něco rozsypávalo. A to tak, že v GDB bylo krokování nechronologické. To jsem tedy zjistil až doma, protože mi to nedodalo spát.\
Při obědvání jsem napsal paní Hřivňákové. Až teď když jsem napsal její jméno mi došlo, jak vtipně si vybrala práci s penězi. Nabídla mi totiž vstupenky do Doku. Na 5.9. To nemohla být náhoda. Pozval jsem na tu akci Veroniku. A v hlavě se mi rodil plán. Tentokrát [nebude rychlejší](../2023_september/#59-byla-rychlejší). Tentokrát to udělám já.

### 4.9. Naslepo opět s ostatními

V práci jsem rozchodil posílání APDU větších než je buffer v čipu. Přijímání byla věc druhá, od toho jsem byl ještě daleko. Ale byl to pokrok a měl jsem z toho radost.\
Paní Hřivnáková mi v úterý řekla, že v Doku bychom měli být oblečeni smart casual. To mě dostrkalo ke koupi dvou kusů oblečení. Kraťas z Decathlon na Harfě a společenských barefootů Aylla Inca z na Boso. Byla to objížděčka krámů a kupovat boty mi většinou tvá. Ale taky jsem si zamiloval hned. Zkusil jsem ještě levnější Anglesky. V podstatě letní variantu mých zimních, ale nebylo to ono.\
S novými botami v batohu jsem vyrazil do STEPu. Jenže běda. Měli technologickou přestávku. Dostal jsem ale v obálce nějaký poukaz jako kompenzaci za cestu naprázdno.\
Bylo asi půl sedmý a Olšanka by tak od Aera byla příliš velká zajížďka. Sjel jsem do Lidlu, chvíli tam obdivoval, že chytrá závora je dost podobná našemu totemu a když jsem snědl chleba s jablkem a sýrem, dojel jsem do Aera, zabral stůl a pustil se do čekání na ostatní s láhví nepiva.\
Rébe byla první. Marta druhá a potom Ondra. Vícnás být nemělo. Ale i tak to byla oproti minutu společnost. Proto jsem nevzal Veroniku. Všichni by měli otázky na něž jsem já sám neměl odpovědi. Ty měly přijít ve čtvrtek. Nebo tak jsem si to alespoň představoval.\
Film byl typicky podivnej. O holce s tátou v depresi pokterý pálil kluk z vyšší kasty. Chvíli to bylo vážný jindy hloupoučký. Jon Cryer v tom měl skvělou roli. Víc než 3 z 5 si to nezasloužilo.\
Zpátky jsme šli s Martou pešky. Povídala mi o dalším potratu, a bylo vidět, že je z toho hodně skleslá. Moc jsem jí nebyl s to pomoct. Ale poslouchal jsem a objal ji. Být kamarád je občas náročný. Marta je jedna z nejdůležitějších osob v mým životě. Bolelo mě vidět ji smutnou.

### 5.9. Do lepší společnosti

Vyprat jsem nezvládl. Spolehl jsem se na to, že šedá polo košile v práci bude dostatečně smart casual. Ally byly v batohu a na guest listu jsem byl jak já, tak Veronika. Večerní plán byl jasnej. Umění v Doku.\
Přes den jsem přepisoval směr z PICC do PCD na bytovou komunikaci. Bylo v tom hodně nástrah. S Vláďou jsme šli na gnocchi se špenátovo-smetanovou omáčkou do Deli a jinak se toho do čtyř moc nestalo.\
Dost silně jsem si uvědomoval, co se dělo před rokem. Taky mě překvapilo, že pátého devátý je Ivanova Magdy výročí. Díky Mišce si ted' budu o Ivanovi pamatovat další věc.\
V pět jsem si dal sprchu. Břitva z Finska zachránila mou vousovou čest a Aylly jsem namazal tukem na bicykle, aby kůže nepopraskala. A vyrazil zkurveným horkem na tramvaj a autobus na Střížkov. Dorazil s mírným předstihem a skoro našel ty správné dveře. Ale nebylo to brašnářství, nýbrž kadeřnictví. Jen o jeden vstup v nekonečném parku přátelství.\
Veronika měla hezké letní šaty se vzorem monster a banánovníku. Slušelo jí to moc, když vyprávěla o tom jak moc jí dal první týden zabrat. Měli jsme čas a potkali jsme zmrzlinový stánek. V tom horku nešlo odmítnout. Akorát lavička, která nabízela hezký výhled byla posraná od holubů, takže jsme museli o dost dál. Seděli jsme, konzumovali sorbety a povídali si o japonštině, obrazech, zvycích a já už ani nevím o čem..Nakonec se čas nachýlil a pokud jsem si nechtěl kupovat další jízdenku, bylo třeba se zvednout a přejet do Holešovic.\
Geografie parku přátelství nás zklamala. Procházkou na Prosek jsme si cestu vlastně prodloužili. Ale jen o maličko. A v Holešovicích já se vyznám takže do Doku jsme trefili bez potíží a na čas. Na recepci jsme dostali žluté VIP pásky a šli se ztratit do centra umění. Smysl to uvnitř určite nedávala. Ale vzducholoď jsme našli, terasu s jídlem, pitím a paní Hřivnákovou taky a po chvíli trochu nucené konverzace o jejích třiceti kočkách na Kypru jsme si sedli na lehátka trochu bokem a povídali si o veganství. Hlavně protože v rautu bylo hodně věcí, kvůli kterým by stálo za to to na chvilku porušit. Nakonec jsem Veroniku opravdu svedl na scestí. Ale jen maličko. A myslím, že to za to stálo.

![image](5_1.jpg)

I to umění bylo zajímavý. A potkali jsme Lucii z Jardova křtu desky Rex Želez. A pak se vrátili nahoru dát si nějaký sladký dobroty. Při jejich konzumaci jsme koukali na oblohu a Veronika zatoužila po spaní pod širákem. Jenže to v Praze nejde.\
Akorát že ono to jde. Když jsem jí řekl, že existuje místo, kde nás nejen neokradou, ale bude tam fantastický výhled na vodní město a východ slunka, videl jsem ji v očích, že dneska je ten den. Teda ta noc. Já si akorát nebyl jistý jestli jsem chtěl s někým novým opakovat další rande, který jsme měli s Miškou. Tohle konkrétní jsem si v srdci nesl hodně hluboko..\
Ale kývl jsem. Poslední dobroty a vyrazili jsme ven. Na metro každý svým směrem. Pro spacáky, karimatky a věci na snídani. Protože vařit čaj nám šlo. A kafe s výhledem je taky fajn. Navazovalo mi to blbě a 7 Pražáku jsem šel skoro celou cestu pěšky. Nějak se mi doma nedařilo sbalit do polární lišky a zip na starým batohu stagnoval. Ale nějak jsem to do lišky nakonec nacpal. A vyjel šestkou na Karlák, kde jsem přiskočil do posledního vagonu, ve kterém Veronika už seděla. S dlouhou jógamatkou na růžovém batohu. Na Smícháč mi vaše jízdenka tak tak. A lávku opravdu zrušili, Museli jsme přes lihovar. Ale šlo to. Po chvíli jsme vyhlíželi ze Ctirada na noční Praha. A byla půlnoc. A my byli mrtví. V hlavě jsem váhal, zda to není ten správnej okamžik na nějaký krok vstříc, ale nějak mi to nepřišlo. Byl vítr, Veronika byla zabalená do péřovky a na jednu stranu to byla romantická situace, ale jít spát byla lepší volba než nějaký pokusy. Odebrali jsme se do závětří a rozbili spaní.\
Kromě jógamatky měla i stejnou žlutou káru jako já. Ale její ucházela. Ještě jsme si ve spacácích chvíli povídali, a koukali na hvězdy. Proti všem předpokladům jsem viděl padat hvězdu a Veronika dokonce dvě.

![image](5_2.jpg)

Měl jsem přání.

### 6.9. Bez ranní kávy

Budík na 6:15 nás vzbudil 10 minut před východem slunka. Veronika se přesunula první, mě to chvíli trvalo. Nebyla ale taková zima jako, když jsem tam byl naposledy. Nebo možná mě nebyla taková zima, protože lepší spacák je prostě lepší spacák.

![image](6_1.jpg)

Time lapse východu slunce jsem nezvládl, ale vypadal moc hezky. Taky jsem nezvládl uvařit ranní čaj a kávu. Mel jsem konvičku. Mel jsem sítko, čaj, vodu, vařič, mlýnek, zrnka, drip a já nevím co ještě. Ale bomba a ešus zůstaly doma. Kvůli tomu, že jsem věci přehazoval z batohu do batohu.\
Naštvalo mě to. Nebo spíš zklamalo. Těšil jsem se na to společné vaření. Veronika to ale vzala s úsměvem. Vytáhla kalíšky a nalila nám voda. Taky mi dala chleba s patifu. Byl to fajn moment.\
Psycholog v ní mi dával otázky. Jaká je má oblíbená barva a proč. Jaké je mé oblíbené zvíře a proč. A jakou formu vody mám rád a proč. Mé odpovědi asi nebyly takové, jaké očekávala. Nes jsem její klíč prý „úplně rozbil". Ale to já dělám. Neodpovídám škatulkám a jsem divnej.\
Seděli jsme tam asi do osmi. Verča měla home officea já klouzavou pracovní dobu. Ale byl jsem neposednej a zvednul nás. Prošli jsme kolem obory koně převalského a pak k metru na Radlickou. Jela se mnou až na Kolbenku. Chtěla na Vysočanskou, ale úplně jsme jí mizuli a poměrně narychlo se loučili objetím.\
Byl jsem jetej. V práci jsem to cítil. Dal jsem si kafe s kofeinem a šel opravovat testery. Manuální práce mi prospěla. Navíc jsem to slíbil. Bun Chay ve Vietnamu mě nespravilo. Neměl jsem kocoviny. Byl jsem nevyspalej. Ale to kafe pomáhalo.\
Veronika mi poslala fotku dortíků s mandarinkami. Odepsal jsem jí, že vypadají klínovitě" a naznačil neco oplzlýho. Vtipkovali jsme a já obdržel pozvání na ochutnání dortíků.\
Po práci jsem tak vyjel na kole do parku přátelství. Poslal jsem ji dotaz zda si místo dortíku můžu přijet ukrást pusu. Pokud prý risknu hyperglykemický šok,můžu to zkusit. Odpal jsem, že už jsem tady, trochu tím Veronika zaskočil, ale po pár minutkách seběhla dolů a byť to chvilku trvalo, protože jsem pako, tu pusu jsem dostal. A jakou. Vlastně mě to vykolejilo. Napsal jsem letmou a dostal francouzskou. Zapatlal jsem jí při ní svým špinavým nosem brýle. Vzala to sportovně.\
Nelíbal jsem se dlouho. A naposledy to bylo úplně jiný. Přišla z toho na mě nervozita. Sedli jsme si na schody a začali si povídat. Nějak jsme se dostali k rodinám a já ani nevím proč jsem povídal o svém dospívání. Docela dlouho. I o Veronice jsem se něco dozvěděl. Ale spíš jsem mluvil já. A najednou jsme seděli za sebou a byli si blízko. A polibků přišla ještě spousta. A zapadlo slunce. A někdo zavolal policajty, protože moje kolo bylo bezprizorně opřené o lavičku. A my si byli ještě blíž a já měl trochu pubertální náladu. A pak přišel nějakej otrava s chtěl pustit dovnitř. Odebrali jsme se na opačnou stranu domu. Bylo o 4 hodiny dýl než když jsem přijel. Další polibky. Je vyšší. Byl to nezvyk. Ale prý jí to neva. Otrava nás zase našel. Ale nakonec ho někdo pustil a našel klíče, které hledal.\
Když jsme se rozloučili byla už fakt zima a ručička na hodinkách ukazovala půl jedenácté. Moc fajn letmá pusa, kterou jsem si přijel ukrást.\
Sjezd ze Střížkova by normálně býval highlight dne. Byl fajn, ne že ne. Ale proti zbytku večera to byl slabej čaj.

### 7.9. Máchovým krajem

Nenaspal jsem toho moc. A nelitoval jsem toho ani za mák. Nicméně kumulovat další spánkový deficit, jsem taky neplánoval. Dominik (nebo jak se Kendyho kamarád jmenoval.) stále spal vedle a probudil se až po tom co jsem se osprchoval, zalil kytky a zabalit se do krosny.\
Snídani jsem nechal na cestu. Nechtělo se mi tam u něj rachtat a kromě pár vajíček v lednici jsem toho stejně moc neměl. Došel jsem do Penny, protože bylo před osmou a pořídil si vodu, pečivo a oříšky na cestu. Kupovat si lístek na tramvaj jen do Strašnic se mi trochu příčilo, ale přišlo mi, že zdržuju a tak jsem popojel městskou. A byl tam s přehledem první.\
Po chvíli se z metra vynořila Reba a za chvíli přijela Alfou Ráchel. Jeník napsal, že mu to bude trvat, a tak jsme se otočili pro benzín. Ráchelina Alfa nebyla největší, a když jsme se nakonec do auta naskládali všichni, zadky se nám na sedačky sice vešli, ale ramena vedle sebe moc ne. Ale jeli jsme a to bylo fajn.\
Do Máchova kraje. Do Doksů, odkud jsme plánovali vyrazit na Bezděz. Holky se cestou bavily o zásnubních prstenech a jestli jsem si z toho něco odnesl, byl to fakt, že dobrý postup je optat se nejlepší kamarádky nastávající.\
V Boleslavi jsme sjeli doleva, viděli zříceninu ve tvaru chladicí věže a dál už to byl jen kousek. Ciri byla neposedná a zřejmě se těšila na výlet.Od toho co jsem jí viděl naposledy vyrostla na dvojnásobek. Takže už se nevešla do dlaní, ale stále byla komicky malá. Auto jsme zaparkovali u malé skály téměř v centru přímo na červené, neboli Máchově stezce. Stejné kterou jsem sel po návrat, z Taiwanu s mamkou.\
Borovice a písek úplně všude. Povídání o divadlech stoupání a horko. Naštěstí ve stínu, který nás ale v podhradí opustil. První zastávka bylo občerstvení S láskou Karel. S hnusnou bezinkovou limonádou a jídlem které, kromě Rácheliny omelety ve které byla spousta špenátu a skoro žádný sýr, asi bylo dobré, ale já ho vynechal, protože jsem neměl hlad a nejel jsem do přírody utrácet spoustu peněz, když jsem měl jídlo v batohu.

![image](7_1.jpg)

Po jídle jsme pokračovali v pochodování. Tentokrát po modré. Loukou, pak lesem. Po písku, asfaltem a pak travnatou lesní stezkou u začínajících močálů. Ty nás dovedly k rybníku, kde se koupali na jedné straně psi a na straně druhé lidé. Hodně lidí vzhledem k tomu, že když jsme z vody vylezli, byli jsme olezlí hnědým povlakem ze sinic.\
Šlo to trochu zdrhat, ale ne noc. Vyrážku jsem z toho nechytal, tak mě to moc netrápilo. Ale přišla na ně zima. Když jsme si pak sedli na (ne)pivo, musel jsem si dát mikinu. Možná to bylo tím, že jsem za posledních 18 km kromě pár oříšků, skoro nic nesnědl.

![image](7_2.jpg)

Dál už nás čekaly asi jen 3 kilometry po naučné stezce k přístřešku. Hráli jsme pexeso, hádali odpovědi na otázky z tabulí a vyšli docela kopec.\
Přístřešek byl volný a tak jsme se pustili do vaření různých druhů těstovin na našich dvou vařičích. Pro Jeníka to bylo bezprecedentní. Mel hamaku, kterou mu dala kdysi mamka, ale nikdy v ní nespal. Vlastně nikdy ani nestahoval. A to s Ondrou dostopovali do Indie. Uvázal jsem mu jí a pustili jsme se do hodováni. Vzpomínali jsme na Mikulášovy Patálie a slunko zapadlo a vyšly hvězdy. Mrtě hvězd. Ve srovnání se čtvrtkem.\
Chtěl jsem mít Verču u sebe. Nebo ji aspoň zavolat či napsat. Ale neměli jsme signál. Vůbec. Ani na jedný síti. Ale ty hvězdy byly fakt neskutečný. Koukal jsem na ně při usínání a pro jednou to vypadalo, že těch osm hodin spánku dám.

### 8.9. Rýma na mozku a sádky kandátu

A myslím že jsem dal. Akorát mě asi 2x vzbudil Jeník, jednou asi Ráda a nad ránem plný nos. Po šesté jsem si vytáhl deníček a psal asi hodinu a půl. Šlo to pomalu. Stalo se toho hodně.

![image](8_1.jpg)

Ráchel vstala po mně a šla vyvenčit Ciri. Kolem osmé už byli vzhůru všichni a začínali jsme snídat. Ondra s Rébou makový závin, Já s Ráchel ovesnou kaši a Jeňák Club [club] sušenky. Měli jsme dobrou náladu a dělali debilní vtipy mírně zabarvené fantasy nádechem, protože výprava byla LOT Rovská, Jeník a Ráchel jsou D'n'D fandové a protože opevnění byl scam.\
Ale příroda tam byla nádherná. Přesně ten typ co nejde vyfotit. Z borovicového háje jsme vystoupali do Bučiny. Během pauzy Rebeka zkoušela můj Remarkable, který jsme překřtili na Řehoře. Jeňýk vlastní Kindle Scribe. Bylo zajímavý pokecat si s někým, kdo má obdobnou hračku.\
Při sestupu k Mácháči jsme hráli kontakt. Vzniklo z toho slovo Šumec, neboli sumec na Š. Což je něco jako kandát. Candát na K. Nějak jsem si vzpoměl na DKM, objevil že černokněžník Sýkora vypadá úplně stejně jako černokněžník Zababa a zavolal to Filipovi. Přišlo mi vtipný volat kvůli píčovině. Myslím, že to ocenil.\
Mácháč je moc pěknej. Takový český trochu špinavý moře. S výhledem na Bezděz.

![image](8_2.jpg)

Chvíli jsme se koupali a bavili se ve vodě. I Ciri šla plavat. A dražila se s velkým vlčákem. Nějaký velký dálky jsme ale neplavali. Čekal na's oběd. Buď v Turnovské hospodě, nebo v Jacht klubu. Ten měl být trochu levnější a podle mě na hezčím místě. Jacht klub vyhrál. A v něm vyhrál smažák a pomelo-grep. V kuchyni vařil modrovlasý Jeremy Renner, Z rádia hrály do-00 fláky a výzdoba byla správná retro. Byl jsem nadšenej.\
Poslední úsek vedl po pláži. Ciri musela být nesená ale vstup jsme platit nemuseli, protože budky byly zavřené. V Doksech se konal triatlon. Kola, běžci a chodci se trochu pletli a bylo to trochu nebezpečný. Pokračovali jsme v hraní kontaktu.\
Sára psala, že za nimi byl víkend s rodinou, který byl tak náročný, že potřebují večer na pivo. Domluvili jsme se na půl osmou do velryby. Veronika se vracela z Ostravy a vypadalo to, že bych jí mohl vidět ještě před tím, než půjdu do velryby, kam mi řekla, že bych měl jít, protože kamarádi mě potřebují\
Na dálnici jsme trochu zkejsli. Ale ne moc. Stihl jsem dojet domu na relate, vysprchovat se, sníst těstoviny s pestem a doběhl jsem vlak, který mě měl dovézt na hlavák, dřív než jí. Ale zkejsli jsme v tunelu. Měli jsme na sebe jen pár minut a bylo to až bolestivě krátký. A moc jsem to nezvládl. Mohl jsem být míň rádoby vtipnej. Ale stálo to za to dobíhání vlaku a zdržení. Stejně jsem k velrybě dorazil první.\
A bylo zavřeno. Jako každou neděli. Ondra doporučil novou Johnyho pizzu. Dal jsem si tam Kofola, dal se do psaní a čekal na ostatní.\
Jarda se Sárou se objevili asi po čtvrt hodině. Mluvili o tom jak Renča a Sára nezvládají najít společnou řeč. Jemně řečeno. Sára to nezvládala av jistým momentu prý odešla a šla stopovat pryč. Reba byla rozhodně lepší rádce než já, ale stejně to bylo náročný.\
Ale nebyl to depresivní večer. Vlastně jsme se zasmáli, když Jarda balil smažák do kapsy a Ondra, jehož hlas během dne z neznámých důvodů mizel vtipkoval.\
Kolem desáté jsme vyrazili na tramvaje. Trvalo to docela dlouho. Šestka nám brnkla a osmnáctka jela jen na Synkáč. Vyprávěl jsem o vodě s kolegy a nákupu měřících zařízení na vývoj.\
Kendyho kámoš už spal. Byl jsem hotovej. Doma bylo horko jako prase. Pustil jsem větrák a odpadl.

### 9.8. Šílený dle klinické definice

Chcalo. A přišla zima. Dobrých to stupňů na teploměru ubylo. Vzal jsem žlutou pláštěnku, boty na kanoistiku a vyjel do nepohody. Kendyho kámoš se balil, neb to byl jeho poslední den v Praze.\
Jinak to bylo typické pondělí. V kanclu byli dálkaři a řešil se backend. Na oběd se šlo do AFI a měli nok s houbami a dýňový krém. Ten hodně nechutnal Ludvovi, který mi ráno řekl, že nepoletím do Finska vyměňovat rámy. V pátek mi totiž poslal email o tom, že v pondělí mi něco řekne. Celá výroba a Martínkovi totiž na konci týdne měli zmizet. Jeden prasklý rám a oheň byl na střeše.\
Po práci jsem šel plavat. A píchl kolo. Ty nový Micheliny. Znova! Nechal jsem ho před bazénem a objevil, že nemám klíče. Brnknul jsem Martě jestli mi nepůjčí rezervní. Chvíli jsem šel pěšky ale pak jsem přesedlal na nextbike. Cestou jsem koupil v Albertu mouku na chleba na který bylo doma zaděláno.\
100 g Žitné 100 ml vody byl rozkvas. 100 g další žitné, 200 g pšeničné, 300 ml vody a půl kostky droždí. Bylo to hodně mokré. Během překládaní, které hodně lepilo jsem tam pšeničné mohl dát klidně ješte 200 g. Vzešel pěkně. Do ošatky zas trochu padl, ale pořád rostl.A v troubě se nafoukl tak, že moje ego se nafouklo spolu s ním.

![image](9_1.jpg)

Telefonovali jsme si s Verčou. Třeba hodinu. Byla v Luhačovicích. A byla vyřízená. Školní výlet jí dával. Ale znělo to hezky.

### 10.9. Posunutý den

Zaspal jsem. Hodně. A nic jsem si z toho nedělal. Prostě jsem si řekl, že si posunu den o to co nezvládnu ráno, přečetl noviny, vyplnil dueling. a dal si chleba a bazalkovým postem k snídani.\
Struktura chlebu byla ideální. Jen ta slanost trochu chyběla. A krásku mohlo být víc. Ale snídaně to byla parádní. K domácímu chlebu jsem si dal vajíčka a na chleba pesto.\
K ochromenému Franzi III jsem jel na rekole. Je to makačka, když má člověk jen tři převody a Vinohrady před sebou. Půl hodinu, kterou mi normálně trvácelá cesta mi trvalo dostat se ke STEPu.\
Vymanil jsem duši a bylo tak pozdě, že jsem si řekl, že časem je třeba šetřit a šel plavat. Ale byl jsem nějakej hotovej. Po pěti set metrech jsem to zabalil a šel sednout na kolo a vyrazit do práce. Jenže Franz byl zase prázdnej. Proč to jsem netušil, ale naštvalo mě to. Neměl jsem lepení. Vzal jsem tedy kolo do ruky a vyrazil na harfu, koupit něco k jídlu a lepení.\
Do práce jsem dorazil v jednu. Nic moc nehořelo a tak jsem mohl mít posunutý den až někdy do devíti. A to se stalo.

### 11.9. Potřebuju odpočinek

Probudil jsem se s tím, že potřebuju rest day. 20 kilometrů denně na kole, plavání aspoň 2x týdně, hike o víkendu, voda, cvičení na Konopištské, triatlon. Cítil jsem kumulativní efekt posledních x dní.\
A možná nejen dní ale i týdnů. A měsíců. Neměl jsem žádnou dovolenou. Jen kvůli sobě. Na žádnou jsem se necítil. Ale začínalo to přicházet.\
Zima v teple? Možná.\
Jenže s kým? Sám? To se mi nechtělo. S Veronikou? Rád bych, ale učitelé mají volno v létě. Ne v zimě. A udelat jí to, co udělala Miška mně jsem opravdu nechtěl.\
Vojta se zastavil na oběd. Jeli jsme do Vietnamu. V pěti jsme se tam málem nevešli. Opět přišla řeč na velkou kunratickou. Opět jsem odmítl.\
Pracovně to ale byl zábavný den. Konečně jsme začali brainstormovat nad elektronikou horseshoe lock. Ivan během dne několikrát změnil tvar a my s Vláďou rokovali, jak rozmístit součástky do sendviče dvou desek. Ve výsledku to bude kombinace FBC a NFCU. Antény nahoře, řízení a zdroje dole.\
Plánoval jsem dojet domů a ostříhat se. Ale nějak z toho sešlo. Koukal jsem na futuramu a měl rest day. Během vaření těstovin jsem si telefonoval s Verčou. Motory v Tatrách jí moc nebraly, ale Zlín prý byl bezva.

### 12.9. Chleba pro Verunku

Kolo jsem nechal doma. Taky jsem ráno extrémně zdržoval. Měly přijít záplavy. A deště už započaly. Cesta šestkou a béčkem by trvala století. Ale s Řehořem v ruce to uteklo. Akorát v jedoucím metru jsem psal ještě pomaleji a nečitelněji než obvykle./
Pokračovali jsme ve vymýšlení elektroniky zámku. A já jsem trochu uklízel kód NFC a procházel požadavky EMVCo. Na oběd s kluky jsem našel. Měl jsem s sebou špagety./
Cestou zpátky už nepršelo. Ale cítil jsem se nakřáple. Respektive. Měl jsem takový divný pocit v rukou. Slabost. Nervovou nefunkčnost. Možná mi chyběl nějaký minerál? Asi bych měl jít na krevní testy pro třicátníky a vegetariány./
Večer byly fantastický červánky. Verča se zrovna vracela z výjezdu a prý je taky viděla. 

![image](12_1.jpg)

Doma už jsem jen pekl chleba pro Veroniku a léčil se. Teplým čajem, mikinou, tepláky a teplými ponožkami.

![image](12_2.jpg)

Chleba dopadl tak nějak ok. Až ráno jsem objevil, že 10 gramů soli je moc. Ale ne příliš moc.

![image](12_3.jpg)

### 13.9. Pod puntíkovaným deštníkem

Další deštivý den. Další den v MHD. V béčku mi mávala paní z karlínské jídelny. Deštník tu cestu moc nedal. Před obědem, na který jsme šli jen s Vláďou do Deli jsem ho trochu vyspravil izolepou, ale mělo to nechtěný efekt. Přestal jít zavírat. Šli jsme tam na smažák. Nebo aspoň Vláďa šel. Já jsem to zavrhl a z teplého bufetu jsem si nabral zapečenou brokolici s rajčaty a k tom další grilovanou zeleninu. Bylo to extrémně dobrý. Ale taky jsem tam nechal 202 kč.\
Nemocný deštník mě jakž takž chránil na cestě na tramvaj a pak při útěku na 177 na Střížkov. V autobusu bylo odporné vlhko a zadýcháno. Veronika pro mē sebehla dolu a v kuchyni jsem ji predal polovinu chlebu, ktery jsem pro ni upekl. Byla nadsena. Cituju: "Jeste nikdy mi chlap chleba neupekl. spolecne jsme vyrazili na další autobus, který nás dovezl na Šutku. Pod deštníkem jsme přeběhli do budovy a v šatnách se rozdělili. Dostal jsem instrukci, že bude ta tápající osoba u bazénu. Chvilku mi to nespínalo, ale Veronika bez brýlí vidí kulový. Jakože hodně.\
Ověřil jsem to tak, že ještě asi 3 metry ode mě vůbec nevěděla, jestli jsem to já nebo ne. Ale holá hlava pomohla. Šli jsme do páry. Modrá byla zavřená a Červená plná rodičů a dětí. Ale nějak jsme se vlezli.\
Měla hezký plavky. Jednodílný, ale na břiše a na zádech síťkovaný. Pára jí postupně rozpouštěla stíny pod očima a můj pohled prozradil, že se to děje. Uznala, že to nebyla nejlepší volba. Z páry jsme zamířili na lehátka. Vyptával jsem se na školu a její týden. Seděli jsme tam docela dlouho. Až nám z toho začala být zima. A tak jsme se přesunuli na tobogán. 9:24 byl můj nejlepší čas. Systém bodování jsem ale vůbec nepochopil.\
Dál jsme blbnuli na klouzačkách a v divoké řece. Pak jsme opět vlezli do páry, šli plavat a pak si povídali u okraje bazénu. V tom jsme opět vymrzli a poslední pára nás připravila na cestu deštivým večerem.\
Vítr dal puntíkovanému deštníku z Mont blancu dost zabrat. Ujel nám totiž autobus. A dalšímu to trvalo, takže jsme čekali pod deštníkem, za stromem a náhradní zastávky. 177 nás svezla z pátek na Střížkov. Tam jsem dostal výborné veganské lasagne. Vybral jsem si ty s pseudo sýrem a moc mi to chutnalo. Na rozdíl od Veroniky jsem je zvládnul sníst. V jistý moment jsme totiž začali ležet na gauči na sobě a oblečení ubývalo. A radosti přibývalo. Napřed v obýváku, ale potom v posteli.\
Bavilo nás to dlouho. A hodně.

### 14.9. Skutečné hipsterství

a pak ráno\
snídaně se nedá posouvat do nekonečna\
na nákup pod puntíkovaným deštníkem\
zeleninu\
čokoládu na pěnu\
můj chleba, zeleninu a humus dvou chutí\
sotva jsme to dojedli a byli jsme zas v posteli\

![image](14_1.jpg)

### 15.9. Do tajů IDF

jóga\
kafe\
dracena se chytá\

![image](15_1.jpg)

snídaně po dvanáctý\
praní\
noky se špenátem\
nákup\
esp-idf\

### 16.9. Mám holku

kolem šestý dokončil tak, že to stejně moc nefungovalo\
po práci už nepršelo, kopec nahoru\
moc dobrý kari\
verča má státnice\


### 17.9. Jsem šťastný

Uvědomil jsem si to při sjedzdu z Proseka do Vysočan. Svítilo sluníčko, rychost mi vháněla slzy do očí a v autobuse za mnou byla Verunka, se kterou jsem se pár minut zpátky rozloučil na zastávce objetím a pusou.\
Byl tam jeden z jejích studentů. To bylo trochu zvláštní. Třídní učitelka mladší než já. Ale co naděláš. Navíc. Narozdíl od vzdělání, mé Verunka ráno věnovala dost možná nejlepší orgasmus mýho života.\
A to je pak slunečný ráno ještě mnohem slunečnější.\
V práci jsem byl sám. Petr mi napsal, že přijdou 2 balíky zdali bych je nepřebral. Potvrdil jsem to, ale když přijelo první auto nebyl to kurýr, ale DJ. Přijel ze Sardinie. Dveře auta nebyly zdaleka tak promáčklý, jak jsem si představoval.\
Další auto byla Monča. Hned mě vyzpovídala. Asi jsem se moc usmíval. Povídali jsme si o Verče a pak o Tomíkovi. Možná že nová potenciální kolegyně by mohla jeho osamocení změnit\
Doma jsem objevil, že dracena pučí.

![image](17_1.jpg)

Měl jsem z toho radost. Asi kvůli kytkám jsem si vzpoměl naMartu a napsal ji. Byla v Lyonu na firemním setkání. Zrovna jim začínala nějaká aktivita, takže mi slíbila, že mi odepíše později.

### 18.9. Bělejší úsměv

Dentální hygiena ve 14:00. Nevím proč jsem souhlasil s tak absurdním Časem. Ale nejspíš neměli lepší. Vlastně jsem se těšil. Kalendář taky říkal, že původní termín trhání osmiček měl být až na konci září. To bych se upřímně posral.\
Vzal jsem krabičku se zeleninovým mišmešem, vrazil ji do batohu a vyrazil do Vysočan.\
Cestou byly kolony. A nějakej debil v Suv bavoráku, který mi úmyslně zablokoval cestu si odřel o obrubník svoje litá kola. Karma funguje rychle\
V Libni bouraly vlaky. Jeden strojvůdce byl v zácviku a druhý na sráč. Dvě promile. Kdybych nejel na kole, byl by to pravděpodobné můj vlak.\
Po dlouhý době jsme byli ve vývoji všichni. A ve výrobě nebyl nikdo. Protože jsem měl jídlo s sebou, jedl jsem v kuchyni sám. A backend meeting jsem taky minul. Musel jsem vyrazit do Vršovic na hygienu.

![image](18_1.jpg)

Bylo docela horko a cítil jsem se docela blbé, když jsem dojel zpocený do té čisťoučké, voňavé ordinace. Ale bylo to v poho. A celá ta procedura taky. Moc hezká doktorka mě odrápala zuby jehlou, opiskovala aultrazvukem očistila kořeny zubů a ukázala jak si zuby čistit mezizubními kartáčky.\
Doma jsem ještě pracoval. A pak hodně koukal do zrcadla. Fakt to pomohlo.\
V Tescu jsem se otočil pro černou čočku, tofu a pečivo. Překvapilo mě jak kvalitní má tesco chleba. Kráskovýpšenično žitný. S Francouzkou pomazánkou chutnal fakt ohromně.

### 19.9. Z Lyonu na kurty

V noci mi Marťa odepsala. Prý jeden z jejích kolegů přiletěl na konferenci později, protože jeho žena potratila. Prý se jí chtělo zakřičet na něj, že jí se to stalo taky, jenže jako žena si v práci úplně nemůže dovolit říkat všem, že se snaží o dítě. Možná že prý jsou dost otevření, aby to bylo v pohodě. Ale možná taky ne. Každopádně ale konference skončila a během dne Marta cestovala z Lyonu do Paříže a z Paříže domů a domluvili jsme se, že večer půjdeme hrát badminton.\
Sehnat Kurt na stejný den je v Praze skoro nemožný. Ale osmá na Olšance prošla.\
Já jsem v práci řešil Frame Delay Time. Něco, co bylo s největší pravděpodobností zbytečný, protože samotná komunikace čipu s procesorem trvala déle než minimální FDT. Ale chtěl jsem to mít udělaný pořádně, takže jsem opravdu NFCM naučil odpočítat půl milisekundy do dokončení příjmu a až poté vysílat.\
Pulseview vypadá děsně vědecky. Práce s ním ve mně vzbuzovala pocit, že vyhodit skoro dva miliony za vybavení od Fabiena je zbytečný. Ale není. Pulseview pomáhá hodně, ale spoustu toho nezvládá. A nic nevyhodnocuje. To všechno je na mně.\
Zeleninový mišmaš mi zbyl ze středy, ale na oběd mi nestačil. Dal jsem si ještě trochu tortellin s tofu a kečupem. Vysoká gastronomie. Ale vlastně to bylo moc dobrý.\
Marťa mi psala že jsem do toho osciloskopování. Moc zažranej. A asi jsem byl. Ale v půl šestý jsem to zabalil, otočil se doma, ve čtvrt na sedm jsem byl u ní a společně jsme pešky vyrazili na Žižkov.

![image](19_1.jpg)

V Antonínovi jsem koupil dvě buchty. Pro sebe. Marti chtěla něco slaného. Albert to zajistil. Trochu mi to sladký vyčetla, protože Glucose Goddess by to neudělala, ale já jsem oponoval tím, že se hýbeme a plánujeme se hýbat ještě víc. Když ten přijatej cukr pálíš,není třeba inzulín a tak nevzniká odolnost.\
Ať to bylo, jak to bylo, povidlová i tvarohová buchta byla skvělá. A pomelo-grep Birel, kterého jsme si dali v parčíku u Olšanky to stejně přebil.\
Badminton nám moc nešel, ale byla to zábava. Vyhrál jsem všechny hry. Ale jednu hodně těsné. Asi 27: 25.\
I zpátky jsme šli pěšky. Dost jsme toho nepovídali. Marta vystalkovala Verunku na facebooku a řekla, že se ke mně hodí. Bylo po desátý, když jsem došel domu. Záda mě bolela jak hrom, ale Verunka mi slíbila masáž. A na to jsem se těšil.

### 20.9. Páťa Nováčkovic

Probudil jsem se s bolestí zad. V rámci boje proti pokrytectví jsem si rozbalil jóga matku a pustil si jógu s Adrienne a dal se do cvičení. V intra říkala, Today we're gonna do back pain! Pak se teda opravila, ale nevím. Možná že mi to opravdu spíš uškodilo\
Dopo jsem řešil opravy. DJe chytal hysterák. Myslím, že se to horší. Možná je toho na něj moc. Nějaký anger management program by mu ale prospěl.\
Nebo holka. Mně to určitě pomáhá. Moje ležela doma v posteli a léčila nachlazení. Což jsem si myslel. Ale v reálu zapékala noky se zeleninou a četla knížku o veganství.\
Ve jménu veganství byl i můj oběd s Vláďou v Deli. Čočkový salát. 173 teda byla pálka za Červenou čočku s cibulí, mrkví a celerem. Ale koření bylo strašné dobrý. Takový dhal.\
Před AFI byla nová elektrická škodovka. Elroq. Hnusný SUV. Škoda (no pun intended). Vrátili jsme se k práci a já se neochotně pustil do psaní nové mezivrstvy místo Me memory. Dal jsem tom čas do půl šestý a potom jsem se pustil do opravy zadní brzdy. Nepříliš úspěšné. Dokonce se mi podařilo upustil olej. Budu potřebovat bleed kit. Ale po asi půlhodině jsem to rozchodil. A na cestě na Střížkov jsem objevil, že opravou brzdy jsem rozbil řazení. Jak? Netuším. Ale musel jsem se vrátit.\
K Verunce jsem se dostal v půl osmý. Bez ovoce, který jsem slíbil. A ještě jsem jí snědl noky. Chvíli jsme si povídali, ale mobil a hodinky mi vibrovali nějak častěji než obvykle. Filip do skupiny poslal fotku právě narozeného syna Patrika. Byl v pořádku a Anet taky. Připojil jsem se k blahopřání a chvilku četl zprávy, ale pak mě Veru zatáhla do postele. Prý nemocná.\
Já se svými bolavými zády jsem se cítil nemocnější než ona. Ale dostal jsem úplně neskutečnou masáž. A měli jsme se pěkně. Jenom usnout nám moc nešlo. Když jsem pak seděl v koupelně na zemi a bzučel si kartáčkem zuby, cítil jsem se úplně hotovej. Ale šťastnej.

### 21.9. Jeden hlas pro Zelené

![image](21_1.jpg)

### 22.9. Krajem rybníků a povodní

Bolest zad se pomalu posouvala. Když jsem se probudil, byla někde v oblasti kostrče. Pokud by to tak šlo dál, čekala mě ještě bolest nohou a poté by sestoupila do země, kde by mě už netrápila. Naneštěstí to takhle asi nefunguje.\
Dopoledne jsem řešil Knopiské kdo 0313, které hlásilo chybu EBF. Ludva totiž psal přímo mně na WhatsApp. Chyba byla v EBU. Táta dělal mošt a v poledne mi dal ochutnávku. Byl mrtě dobrej a připravil nás na cyklovýlet k Nové Řece a k Rožmberku. Chtěli jsme se podívat na povodně a bylo to směrem k Veselí . Trochu. Takže mi to hrálo do noty.\
Do Libořez jsme jeli po hlavní. Pak přes Mníšek do Stříbce a za Stříbcem na mostě přes Novou řeku začalo být vidět, kolik vody přibylo. A to už prý dost ubylo.\
Cesta po hrázi byla extrémně romantická. Vezmu tam Verunku, rozhodl jsem se. Dojeli jsme k rozvodí, ale dál by byla cesta špatná, takže jsme se vrátili k mostu a jeli k nouzové výpusti Rožmberka.

![image](22_1.jpg)

V novinách psali, jaká to neni katastrofa, ale v reálu je tam normální zpevněné koryto a v nem tekla normální řeka. Ale vody bylo dost, oom žádná.\
V Novosedlech jsme se rozloučili. Já pokračoval k rybníkům, kde jsme trávili Silvestr. Tehdá jsem měl holku. Jenže tentokrát jsem jí měl vlastně taky.\
Napsal jsem jí, že bych jí tam chtel. Prý jen pokud jsem vyvinul teleport. A to se nestalo. Jsem příznivce slow travel. Příště tedy.\
Přes Vlkov jsem pokračoval do Veselí. V Penny jsem koupil krásný bramborovo-cibulový pšenično-žitný chlebík a k němu brie. Na nádraží byl trochu zmatek a na kolo neste koupit lístek. Ale ve vlaku na něj bylo místo. Vlastně jich tam bylo asi 20.

![image](22_2.jpg)

Chvíli jsem zapisoval dění dní minulých, ale pak mě to přestalo bavit a pustil jsem si Lost. V koukání jsem pokračoval i doma, kde jsem se pustil do vařené Čočky se zeleninou, ale nejak se to zvrhlo ve Špagety. Opravdu zvláštní kombinace.\
Před spaním jsme si volali s Veru. Vymysleli jsme, že po vánocích poletíme do Portugalska. Nikdy jsem tam nebyl a ona byla skoro místní. Její stesk po místních testech se šunkou mě hodně pobavil.\
Povídáním jsme trochu přetáhli večerku. Ale povídat si s někým koho máš rád je dobrej důvod k potrápení spánkového fašisty.

### 23.9. Marťa zkouší Řehoře

Celý den jsem se plácal s novou vrstvou pro ovládání čipu. Vláďa by to zvládl za chviličku, ale já se nedostal k ničemu funkčnímu do konce dne.\
Ludva se vrátil z Finska. Vyprávěl nám, že tam rozřezali necertifikované rámy a z právního hlediska je to teď legit.\
Po práci se stavila Marta vyzkoušet si Remarkable. Asi je to návykový zařízení, protože si do něj Čmárala do půl devátý. Původně jsem toho chtěl zvládnout víc než jen pokecat s Marťou, ale večer už jsem jen sepsal co se přes den dělo a byl hotovej. Aspoň že jsem se cestou z práce zastavil na cvičítkách, kde bylo překvapivě živo.

### 24.9. Do Asie

ve čtyři na metro,
verunka seděla dole prý už tak 3 soupravy,
měla blbej den,
čtvrťáci jí štvali,
mobil jí spadl do záchodu,

![image](24_1.jpg)


### 25. 9. Když sex voní jak cukroví

Protože tak přesně voní kokosový olej. A kokosový olej to je panečku praktická věc. Jde s ním péct. Vařit. Dělat z nej pastu na zuby. A v posteli? Tam se hodí taky.\
Ráno jsme nechvátali. Navíc, na snídani jsem měl doma kulový. Takže jsme vyrazili k Antonínovi. Maková, tvarohová buchta a decay laté pro mě a loupák, maková buchta a sójové cappucino pro Verunku. Sezení venku a Vršovický mumraj. Bylo to fajn ráno.

![image](25_1.jpg)

V tramvaji byl můj batůžkový bratr a jízda metrem s ní utekla až nepříjemně rychle. Ale hodinky říkaly že ne, protože po trávě mezi kolejemi jsem procházel skoro v půl desátý.\
Ve vývoji byli všichni a před dvanáctou měl dorazit i Ludva. Šli jsme do AFI. Já na Pasta Arabista ostatní na tortillu. Jirka se od Ludvy dozvídal, co a jak v Kuopiu a na cestě zpátky jsme si dělali srandu z mého plánu Praha-Finsko-Portugalsko.\
Backend meeting řešil UX. Už se dalo přihlásit a kreslit polygony na mapě. Pak jsem se věnoval nové ite vrstvě a niky před jistou mi začala hezky fungovat.\
Na Strahově byl Open Air. Ale nakonec se mi tam nechtělo. Šel jsem plavat. Ondra šel na jógu a Sára, která původně chtěla na pivo v Dejvicí šla koukat na Netflix.\
Ale s Ondrou jsme nakonec dali oba dvě plechovky nepiva v Riegráčích. Seděli jsme na lavičce vzadu a povídali si o práci. Bylo to komorní a fajn.

### 26.9. Tomáš mě asi balí

ve čtyři na kolo,
rovně,
čekání na tomáše

![image](26_1.jpg)

na výstavu,

![image](26_2.jpg)

### 27.9. Ráno krásně, večer chcanec

To přesně shrnuje celý pátek. Vstal jsem a cítil se pln optimismu. Na cestě do práce svítilo slunko. Noční přeháňka vyčistila vzduch a dobrá hudba v uších mi po ránu opravdu nastartovala den.\
Který pak byl úplně průměrný. Psaní testů. Nudle ve Vietnamce. Další psaní testů. A rozebírání stolů, protože konečně to vypadalo, že nám budou dělat topení.\
Štěpán byl v práci. A asi poprvý mi neřekl ani slovo. Bylo trochu divný vědět, že ho možná vidím naposledy. Ještě divnější bylo, že mě to nechalo docela chladným.\
Cestou jsem se stavil pro mouku na chleba. Okno mezi dvěma dešti jsem ale netrefil přesně a déšť mi úplně sebral energii na cokoliv jiného, než smotání těsta a koukání na Lost.\
S desátou jsem odpadl jak mrtvola.

### 28.9.
