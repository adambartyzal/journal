## [Říjen](2022.md)   

- [1.10. Prší](#110-prší)
- [10.10 S Marťou ven](#1010-s-marťou-ven)
- [11.10. Box v Kyjích](#1110-box-v-kyjích)
- [12.10. Porada](#1210-porada)
- [13.10. Signál](#1310-signál)
- [14.10. Na Kolech k Vojtovi](#1410-na-kolech-k-vojtovi)
- [15.10. Po letech v Písku](#1510-po-letech-v-písku)
- [16.10. Zpátky do Prahy](#1610-zpátky-do-prahy)
- [17.10. Kola plný zuby](#1710-kola-plný-zuby)
- [18.10. Plavat každý den?](#1810-plavat-každý-den)
- [19.10. Stavění desek](#1910-stavění-desek)
- [20.10. Pořád HW](#2010-pořád-hw)
- [21.10. Opět do Velryby](#2110-opět-do-velryby)
- [22.10. Rozebrat a složit Draka](#2210-rozebrat-a-složit-draka)
- [23.10. Ještě víc rozebrat a složit Draka](#2310-ještě-víc-rozebrat-a-složit-draka)
- [25.10. Kolo s novou deskou umřelo](#2510-kolo-s-novou-deskou-umřelo)
- [26.10. Janne a Dave](#2610-janne-a-dave)
- [27.10. Koncert Kájiny nové kapely](#2710-koncert-kájiny-nové-kapely)
- [28.10. Stanování co nebylo, pěšky do Podolí a zpět](#2810-stanování-co-nebylo-pěšky-do-podolí-a-zpět)
- [29.10. Výlet k přehradě](#2910-výlet-k-přehradě)
- [30.10. Dopsat deník?](#3010-dopsat-deník)
- [31.10. Opět na ORL](#3110-opět-na-orl)

### 1.10. Prší

Jak Vojta avizoval, tak provedl. Spal celé dopoledne. Se dvěma malými dětmi, spoustou povinností doma a manažerováním v naší chaotické firmě se mu spánku dostává nedostatek a tak pro něj dopoledne ve francii bylo vysvobozením. Já jsem se ale probudil bolestivě brzy a po snídani neměl co dělat. Koukat do laptopu mi přišlo jako ztráta času, když už jsem byl ve Francii. La Rochelle sice znám nazpaměť ale tržiště vždycky stojí za návštěvu.<br>
Bylo to co by kamenem dohodil. Ještě, že tak, počasí totiž stálo za starou bačkoru. Útok na smysly to byl, ale přesně takový jak jsem čekal. Vůně ryb na jedné straně, pečiva na straně druhé. Zelenina, houby, káva a další plody moře.

<a href="../images/2022_october/1_1.jpg" target="_blank"><img src="../images/thumbnails/2022_october/1_1.jpg"></a>

Oproti tržnicím v Asii bylo všechno organizované. A taky cenově úplně jinde. Možná proto, jsem nic nekoupil i když nad quichem jsem váhal opravdu dlouho.

<a href="../images/2022_october/1_2.jpg" target="_blank"><img src="../images/thumbnails/2022_october/1_2.jpg"></a>

Dál se moje kroky ubírali skrze malé uličky vnitřního města. A na chvíli jsme se dokonce ztratil. Ať už ale člověk chce či nechce.. v La Rochelle vždycky skončí na Vieux Portu. Do oka mi parla mořská brána. Vypadalo to, že se dá vylézt nahoru, odkud by mohl být výhled. V mlho dešti, tedy výhled ne moc dobrý, takže za ruské kolo by nemělo smysl mrhaz penězi, ale z veže.. proč ne. I za tu ale chtěli peníze. Vydřiduši žabožroutští.

<a href="../images/2022_october/1_3.jpg" target="_blank"><img src="../images/thumbnails/2022_october/1_3.jpg"></a>

Vzal jsem si tedy freebike a začal brázdit ulice širšího okolí. Kolem kolejí, skrz mokřad, kde byly ptačí pozorovatelny. Až k velkému Carrefouru. Tam jsem nakoupil potraviny na uvaření obědu a večeře a vydal se nepříliš přímou cestou zpátky.<br>
Kousek od dveří jsem narazil na Vojtu. Vyrážel na trh. Odpo trh už není co ráno, takže jsem mu popřál úspěšný lov a vzal si od něj klíče. Doma jsem si uvařil těstoviny a pustil si k tomu doktora House.<br>
Později jsme s Vojtou hádali evropské vlajky a světové státy na mapě. První šlo podstatně lépe jemu, druhé mně.
Večer jsem ještě koupil suroviny na sendviče, abych na cestě domů nebyl hladový.

### 10.10 S Marťou ven

Ne že bych to nečekal, ale co je Marťa s Vilémem, vídáme se míň. Proto mě potěšilo, že jsme se domluvili na tom jít ven.<br>
Zase měli schůzi SVJ, i když tentokrát se zdálo, že je jen virtuální, neb když skončila, byla Marťa překvapivě rychle ready. Sešli jsme se před gymplem a vyrazili do Grébovky. Byla naštvaná na Celine. Obsadila její byt a nechovala se jako host, ale jako by tam bydlela už leta.<br>
Posadili jsme se nahoře u vily a koukali na město. na Čecháči svítilo nějaké světlo. Podle mně to byla příprava na Signál. Marťa ani nevěřila, že to je Čecháč. Orientační smysl mám zřejmě lepší. Trochu přšelo což nás nakonec popohnalo k odchodu.<br>
Vzali jsme to přes Vinohrady, kolem houpaček, kde měli první rande s Vildou. I tam už signál stavěli. Dál jsme šli po korunní a skončili ve Vinohradském pivovaru. Bylo tam i přes akustické úpravy u stropu poměrně hlučno. Marťa byla hrdá na svůj poslední šicí počin. její mikinu s integrovanými rukavicemi. Nebo spíš delšími, ne úplně došitými rukávy.<br>
Dali jsme si každý nějaký speciál a myslím, že s polotmavým jsem to vyhrál. Protože nejsem černá díra, nedal jsem si polévku, ale vypadala pěkně. Zelnice, taková napůl bílá napůl červená.<br>
Dál jsme se bavili o tom, že jako firemní benefit si marťa vzala čas na vzdělávání. Konkrétně chce chodit na kurz bashe a c++. Dvě věci, které by se mi hodily. Rozhodl jsem se, že až bude umět nějaké triky, musí je naučit i mně.<br>
Po pivu jsme to vzali přes ten čecháč. Vskutku tam stavěli mapping a vypadalo to, že to bude dobrý.

### 11.10. Box v Kyjích

Ráno zdržuju abych vyjel až po dešti. Cítil jsem opravdu nechuť jet až do Kyjí kvůli Trnavskýmu boxu. Už mi to sežralo dost času. Ale třeba to tentokrát vyjde, řekl jsem si nakonec.<br>
Na Městem na Kole psali, že člověk jedoucí do Kyjí už nemusí jet po Průmyslové, protože naproti tiskařské je nově vyasfaltovaný několika kilometrový úsek vedoucí někam na nedokončenou. Jel jsem to tedy prubnout a až na ceduli zákaz vjezdu, probíhají práce tam ta asfaltka fakt je. A je pěkná. Akorát vede někam do prostředka Nedokončený. Pro obyvatele Jahodnic asi dobrý, ale já zůstanu u Průmyslový.<br>
Nody v Kyjích ale neprošly testerem. Když už jsem tam byl, otestoval jsem je všechny což zabralo první polovinu dne.<br>
Omar rozjel bitvu vůči historickým položkám ve skladu. Nebylo to od věci. Vzadu měli opravdu velkou hromadu šitu. Ale občas člověka překvapí co v tom bordelu najde. Tentokrát jsme třeba našli fosforeskující barvu. Idea prý byla, že řídítka budou v noci celá svítit. Ale nějak to nevyšlo.

<a href="../images/2022_october/11_1.jpg" target="_blank"><img src="../images/thumbnails/2022_october/11_1.jpg"></a>

Přemýšlel jsem, zda to nějak nevyužít na Signálový outfit, ale ukázalo se, že barva je před vypálením jedovatá.<br>
Nějak jsem prokaučoval dobu oběda a řekl jsem si, že to zvládnu bez něj. Chtěl jsem mít ten box z krku. Po dostavění jsem ho nechal běžet, jak si DJ přál a vyrazil do globusu na pozdní jídlo.<br>
Domu mezitím přijel Kendy a celý večer hrál Factorio.

### 12.10. Porada

Jsem v práci jediný, komu nechodí email o tom, že bude porada. Tentokrát mě překvapila. Její trvání bylo značné a Tenky to nakonec vystihl hezky.. Vyřešilo se kulový.

<a href="../images/2022_october/12_1.jpg" target="_blank"><img src="../images/thumbnails/2022_october/12_1.jpg"></a>

V bazénu na mě přišla lenost a uplaval jsem jen tři čtvrtě kilometru.<br>
Holt není každý den posvícení.

### 13.10. Signál

Slunce už zapadalo před sedmou a tak přišel čas, kdy je v Praze signál. Docela jsem se těšil. Rok zpátky jsem byl ve Finsku a festival minul. Dva roky zpátky jsem si ale vybavil docela živě. Rande s holkou z Tinderu, která mě asi chtěla na nezávaznou zábavu, ale já jsem pro to nic neudělal. Zpětně vzato chybice. Prsa měla fakt moc pěkný a zřejmě si s nima hrál další den někdo jinej. Co už..<br>
Byli jsme domluvení s Alčou, že se potkáme po práci na Čecháči, koukneme na mapping a pak pojedeme za ostatními.<br>
Když jsem za Alčou na Čecháč vyrážel, stihla už si někde dát pivko. Prý ale není alkoholik. Vlastně jsem si vůbec nebyl jistý, jestli jí poznám. Konec konců jsme se viděli jednou a docela jsme tehdá lili. Ale napsala že stojí u levého ze dvou projektorů a byla opradu tam.<br>
Maping byl docela fajn. Přišlo mi, že se snažili navodit pocit že dva paprsky z follow spotů tvoří ony obrazy promítané na zdi, což mi přišlo jako tahání diváka za nos a taky mi přišlo škoda, že levá i pravá strana dělala to samé. Ale v rámci v všech signálů to bylo docela dobrý.<br>
Počkali jsme na 22 a vyrazili na Karlák. V tramvaji se k nám přidal Ondra. Prý mě skrz tramvaj poznal po hlase, protože jsem křičel. Nepřišlo mi, ale kdo ví. Sára si taky neuvědomuje, že je hlučná.<br>
Marťa s Vildou u ž na nás čekali. Sáře to ještě chvíli trvalo.<br>
Čvutaři nic moc abych pravdu řekl. Několik Lidarů skenovalo obecenstvo a jejich pohyb měl rozpohybovat roboty na podiu. Jestli to tak fungovalo těžko říct. Spíš jsem v tom viděl chaos.<br>
Marťa nám z aplikace předčítala co měly jednotilvé výstavy reprezentovat. To mi přišlo jako nejzábavnější prvek festivalu.<br>
Cestou k Národnímu divadlu jsme se bavili o jejich cestě do Rumunska. Vyjma spousty psů, které by si odvezli domů je zaujali honosné brány rumunksých stavení a ukazovali nám jejich fotky.<br>
Na Havlově náměstí byla skleněná kostka s lasery s na můj vkus zbytečně hlasitým podkresem. V Klementunu zase Neuronkou generované koberce a zavešené svítící balóny aka dračí vejce. Na Mariánském náměstí byly z Ukrajinské války dovezené vraky aut. Kouřostroje a svěla jim dávala nádech tajemna a socilálně politický přesah instalace mi přišel super. Trochu to shazovalo to, že spousta lidí si to neuvědomovala. Taky mě pobavil jeden z organizátorů telefonující na technickou podporu, protože "došel kouř".<br>
Zpátky na Vinohradskou část festivalu už se Alče nechtělo. Bydlí konec konců někde na Stodůlkách, takže jsem se jí až tak nedivil. Ale vypadalo to, že jí to s námi bavilo.<br>
V metru na Můstku jsme se tedy rozdělili a Vinohradsko/Vršovická banda pokračovala na Mírák. Tradičně plný lidí, tradičně propracovaný a tentokrát překvapivě barevný.

<a href="../images/2022_october/13_1.jpg" target="_blank"><img src="../images/thumbnails/2022_october/13_1.jpg"></a>

Dál do sadů s houpačkami, kde byla instalace organického vzezření, poháněná motorky z průšových tiskáren a nakonec na Vršovické náměstí, kde byl interaktivní mrak z vyřazených žárovek a z nějakého neznámého důvodu koza na vodítku.

<a href="../images/2022_october/13_2.jpg" target="_blank"><img src="../images/thumbnails/2022_october/13_2.jpg"></a>

### 14.10. Na Kolech k Vojtovi

[Trasa](https://www.strava.com/activities/7974381804)

Trvalo to dlouho. Původně jsme měli vyjet na cyklo teambuilding k Vojtovi na chatu někdy v květnu. Ale Helsinky a tak dál.. nakonec byl říjen, ale zadařilo se. A ke Karlínskému jádru se na cyklovýlet přidal ještě Tenky a Fíla. Obzvlášť u Fíly jsem to cenil, protože prý na kole nejezdí a plánoval přijet vlakem se Štépou. Štěpán se ale rozhodl že nepojede a tak to Fíla kousnul a vytáhl treka z Garáže u rodičů.<br>
Plán jsme vybrousili do podoby:

- Jet Vlakem do Tábora
- Z Tábora do Semic skrze sérii hospod
- V Semicích se setkat s automotorovou částí výpravy
- Grilovat křídla, která Ríša naložil a vypít sud Únětické 10.7°

Protože jsme jeli ICčkem, muslel jsem z Vršovic ráno na hlavák. Tyhle cesty tam a zase zpátky, jsou trochu na hlavu. Obzvlášť když pak člověk vidí svoje okna z vlaku. Naproti tomu ale můžu říct, že to bylo popvé, kdy jsem na hlavák přijel skrz starou budovu.<br>
V pekárně na severní straně jsem si koupil kafe a vyrazil k pokladnám, kde jsme měli domluvený sraz. Minutku po mně přijeli Ivan, Vláďa a Tenky a v těsném závěsu za nimi Fíla, který na ně prý čekal marně čekal nad tunelem, protože se rozhodli jet přes Bulhara.<br>
Srdcař Tenky šel koupit pivka. Jirka jel vlakem z Hradce a tak už jsme čekali jen na organizátora Vojtu. Přijel v československém dresku na propůjčeném horáku. Tenky se vrátil s pivky a tak první půllitr padl ještě v nádražní hale na stojáka. Další pivka padla v jídelním voze jihočeského expresu poté co jsme zavěsili kola na věšáky a uložili své věco do kupé, do kterého už jsme se z jídelního vozu nevrátili. Inu cestování vlakem má svoje výhody. 

<a href="../images/2022_october/14_1.jpg" target="_blank"><img src="../images/thumbnails/2022_october/14_1.jpg"></a>

První úsek vedl skoro do Radimovic. Takže do kopce. Se svou reflexní bundou jsme se zařadil na konec. Jeli jsme opravdu výletním tempem. I tak ale v kopci začalo být jasné, že Ivanovi a Fílovi cyklotrénink chybí. Ale enthusiasmus rozhodně nikoliv a tak po pár vlozích, fotkách, dokopci a skopci jsme najednou stavěli v hospůdce za kulturákem v Malšicích.<br>
Točili Bernarda. Pijíci včetně mě neváhali a dali si velký. Ivan rozebral svoje kolo, protože.. vlastně asi jen proto, že je konstruktér a jinak to prostě nejde.

<a href="../images/2022_october/14_2.jpg" target="_blank"><img src="../images/thumbnails/2022_october/14_2.jpg"></a>

Kousek za Malšicemi jsme sjížděli z asfaltu na lesní terén. Převážně to byl sjezd, neb jsme se blížili přejezdu přes Lužnici u zříceniny hradu Dobronice. Tam jsme se vyfotili a dali pát tahů z placatky s nápisem tekutý svetr. Nahoru zase vedl asfalt na kterém Fíla havaroval. Nic vážného, ale nějak se mu povedlo sjet z krajnice a spadnout. trochu nebezpečně vypadalo, když se jak sbírat své věci a málem ho u toho srazilo auto. Podělil jsem se o náplast, zavolal ostatním, že jsme v pohodě a na kopci jsme se opět sjednotili.<br>
Oběd jsme dali v Bernaticích na návsi. Já guláš, většina kachnu. A k tomu Platana. Byli jsme přeci nedaleko od Protivína.

<a href="../images/2022_october/14_3.jpg" target="_blank"><img src="../images/thumbnails/2022_october/14_3.jpg"></a>

Úsek po obědě vedl k podolskému mostu vedoucímu přes Orlík. Ivan zřejmě píchl. Byť kolo ucházelo jen pomalu a občasná zastávka na dofouknutí stačila. Orlík byl vypuštěný a vypadal smutně. A kopec od přehrady nám dal zabrat, ale už jsme se blížili cíli.<br>
Poslední dokopce..táhlé dva kilometry poměrně strmě vzhůru jsme vzali jako závod. Tedy jen Vojta, Jiří a já. Vyhrál jsem s přehledem, ale zadýchal jsem se pořádně. Vítězné pivko na vrcholu jsem mi po s bušícím srdíčkem šlo rovnou do hlavy a tak sjezd až do Semic si pamatuju jen matně.<br>
Motorová část osazenstva už na nás čekala u chaty. Chata samotná byla opravdu trochu v rozpadu. Ale měla ducha né že ne. Místnost s pecí na člověka dýchla kouzlem dnů minulých.<br>
Na nostalgii ale nebyl čas. Bylo třeba rozdělat oheň a malý gril a dát se do pití. Tomáš už narazil Únětický sud a tak jsme připili na úspěšnou cestu a první část teambuildingu.

<a href="../images/2022_october/14_4.jpg" target="_blank"><img src="../images/thumbnails/2022_october/14_4.jpg"></a>

S Vojtou a Fílou jsme se střídali v otáčení křídel na grilu. Malý Tenkyho gril byl sice pomaljší z dvou, které byly k dispozici, zato ale neopaloval ruce plameny jako ten větší, z kamení stvořený. Během konzumace jídla padla noc. Polovina z nás se uchýlila pod střechu, druhá dál diskutovala kolem stolu. Téma oblíbené.. je DJ pro firmu přítěžím, či ne.<br>
Nakonec nás ale zima zahnala dovnitř k ostatním. Vytáhl jsem kytaru a podpořil opileckou atmosféru podkresem pod zpěc ostatních. I ty husličky jsme dali.

<a href="../images/2022_october/14_5.jpg" target="_blank"><img src="../images/thumbnails/2022_october/14_5.jpg"></a>

Mám radost, že jsem si natočil Vojtu, hrajícího těžce rasistickou píseň trvající asi 10 minut.<br>
Omar s Mončou s námi vydrželi překvapivě dloho. Vyráželi domů až někdy kolem jedné. Po druhé nám Vojta vyjevil svou touhu po záletnictví a po třetí se probral Tenky, který nějak tajemně dokázal prospat virvál kolem půlnoci a pokračoval v pití.

### 15.10. Po letech v Písku

Spal jsem v kuchyni na matraci hozené na zemi. Podobně na tom byl ještě Vláďa, pohovku vyhrál Tenky. Ten mě někdy kolem sedmé vzbudil. Vyrážel totiž s Ivanem na autobus zpátky do Prahy. O to víc jsem cenil, že se přidali na cyklojízdu.
O hodinku později už chata ožívala celá a tak jsme se pustili do chlebů s česnekovou pomazánkou. Dle Vojty magického léku na kocovinu. Byla dobrá, nic proti tomu, ale kocovina na mě přišla. Nebo spíš únava. Prostě jsem toho moc nenaspal a spánek na pivu člověka moc nedobije.<br>
Po snídani jsme vyšli na MHD do písku. Plán byl totiž projít si starou část města. Popchávalo, ale i tak se mi Písek líbil. Historických budov je tam habaděj, Otava je řeka mohutná a obří bábovičky z písku jdou názvu města k duhu. 

<a href="../images/2022_october/15_1.jpg" target="_blank"><img src="../images/thumbnails/2022_october/15_1.jpg"></a>

Na oběd Vojta naplánoval Kozlovnu na Plechandě. Co to znamená, to netuším, ale prostor to byl obstojný. Vývar, o kterém Ríša snil už několik hodin byl opravdu výborný a bagel s rostbífem byl báječný. Přecpal jsem se a nebyl jsem jediný. Do kopce na rozhlednu se nám pak nikomu nechtělo. I tak jsme ale šli do kopce a i trocha výhledu na město byla.<br>
V lese jsme se trochu rozhádali ohledně toho, kudy jít dál. Tomášovi totiž teklo do bot. Doslova. Voja s Vláďou se taky přeli o to která je z cest je lepší a nakonec to rozsekl Ríša, když poměrně hrubě vybafl na kolemjdoucí: "Kudy do Semic!".<br>
Osloveni hrubě či nikoliv, odpověděli nám a my jsme poděkovali a vydali se hezkou cestou do kopce lesem.<br>
Jirka s Vojtou plánovali jít na fotbal což mě nelákalo. Rozdělili jsme se tady na ty aktivní a lenochy. Lenoši obsadili postele a dali si šlofíčka.

<a href="../images/2022_october/15_2.jpg" target="_blank"><img src="../images/thumbnails/2022_october/15_2.jpg"></a>

Já si venku pustil podcast na lehátku a dal si k tomu pivko.<br>
Po fotbale se Vojta vrátil opravovat střechu. Chtěl jsem mu s tím pomoci, ale nakonec vyměňoval jen dvě tašky, takže celá má pomoc spočívala v podání žebříku.<br>
K večeři jsme opékali buřty.

<a href="../images/2022_october/15_3.jpg" target="_blank"><img src="../images/thumbnails/2022_october/15_3.jpg"></a>

Večení zábava byla dvojí. Karty proti lidskosti a Sedm divů světa.

<a href="../images/2022_october/15_4.jpg" target="_blank"><img src="../images/thumbnails/2022_october/15_4.jpg"></a>

### 16.10. Zpátky do Prahy

Ještě jednou jsme zasedli k jídelnímu stolu. Posnídali jsme chleba, tentokrát s vysočinou. Chtěl jsem si k snídani natočit pivo, ale v sudu zbývala poslední decka.<br>
Po snídani jsme začali uklízet. Dal jsem se napřed do umývání nádobí a poté se vyměnil s Jirkou v zametání. Vojta proplachoval pípu, a kluci sklízeli pokoj a věci venku. Společnými silami bylo uklizeno cobydup.<br>
Chatu jsme zavřeli, věci naházeli do auta, zamčeli bránu, rozloučili se s Tomem a Ríšou a vyrazili na nádraží.

<a href="../images/2022_october/16_1.jpg" target="_blank"><img src="../images/thumbnails/2022_october/16_1.jpg"></a>

Tentokrát jsme jeli západní cestou. Stejným vlakem jako z Deziluze. Vlastně jsem z okénka pivovar Herold zahlédl. Alča mi vnukla nápad, zastavit se v Řevnickém pivovaru ale k tomu to bylo ještě daleko, tak jsem v arrivě googlil, jaké další minipivovary potkáme. Srbský Lok, u lezeckých skal nad Berounkou se jevil jako dobrá volba.<br>
Ze Zdic Jirka nevybral dobrou cestu. Kombinace bláta a listí mi ucpala vidlici a přední brzdu, tak že se skoro nedalo jet a musel jsem vodo bláto vyplachovat. Holt Karmínový drak patří na asfalt.<br>
Naštěstí po asi dvou kilometrech toho marastu přišla lepší cesta. A počasí se vybarvilo. Podzimní barvy kolem potoka byly radost pohledět. Jen ta Plzeňská dálnice tu idilu rušila. V Berouně jsme se dohodli, že ještě nemáme hlad a pokračovali podél řeky dále.

<a href="../images/2022_october/16_2.jpg" target="_blank"><img src="../images/thumbnails/2022_october/16_2.jpg"></a>

U Srbských skal jsme si ale dali nejen Srbský Lok ale taky moc dobrou zelnačku. Pod Karlštejnem nás předjeli nějací dva silničkáři a Jiří se rozhodl, že tak to nepůjde a nasadil ostré tempo tak, abychom je předjeli. Povedlo se to, ale v té závratné rychlosti jsme minuli náš most a museli se vracet, takže vynaložená energie navíc přišla vniveč.<br>
Druhý břeh řeky nabízel větší klid a Řevnický pivovar se blížil. Jirka nás doprovodil až ke stolu na předzahrádku pivovaru, kde se do nás opřelo sluníčko, tak silné, že v tričku mi bylo teplo, ale tam nás opustil a skočil na vlak, tak aby se do Hradce dostal před večerem.<br>
Řevnická devítka je bezva pivo. Pochvaloval si ho jak Vláďa tak Vojta, pro kterého to bylo málem pivo poslední. Ne že by ho nějak otrávilo, ale plánoval vysadit pití alespoň na měsíc a možná přes celou zimu. Přes léto toho vypil prý až až.

<a href="../images/2022_october/16_3.jpg" target="_blank"><img src="../images/thumbnails/2022_october/16_3.jpg"></a>

Poslední ale nebylo. Po přejetí vlakového mostu, mírného pochybení v Černšicích, přejezdu přes milionovou lávku jsme si sedli ještě na záverečné pivko. Měli jen Plzeň ale co naděláš.<br>
Sluníčko ale ztrácelo sílu rychleji než se nám líbilo a když byly půllitr prázdné, bylo třeba vyrazit domů. Vojta se odpojil u Ledáren a Vláďa na Výtoni. Doma jsem si dal sprchu a odpadl asi na dvě hodiny do postele. Když jse jsem se vzbudil, cítil jsem se překvapivě fit, ale praveděpodobně to byl jen zbytkáč po třech dnech lití.

### 17.10. Kola plný zuby

Kola jsme měl za poslední dobu nějak nad hlavu. Po práci jsem ho nechal opřené v Karlíně a vyrazil domů pěšky. Maje sluchátka v uších zavolal jsem Mámě, když si pořád stěžuje, že jí nevolám. Prý se zděsila, že je něco špatně, když jí volám. Takže špatně je když nevolám i když volám. Na hlavu to s ní je.<br>
Cesta domů pěšky ale díky rozhovoru utekla rychleji. Protože měníla práci a byla nějak nervozní z peněz, slíbil jsem jí, že jí nějaké pošlu aby byla v poho.<br>
Večer jsem šel plavat a i na cestu do bazénu jsem zvolil chůzi. Zpátky už jsem ale jel na rekole. Chozneí je přece jen hrozná zdržovačka.

### 18.10. Plavat každý den?

V ponědlí v Podolí, v úterý na Olšance. Lidí tam bylo ale jako smetí a plán nepříliš možný plán plavat každý den mi to rozbilo. Další den jsem do bazén neplánoval.

### 19.10. Stavění desek

### 20.10. Pořád HW

### 21.10. Opět do Velryby

Filip napsal do skupiny, zda bychom nešli na pivo. Šance vidět Filipa po jeho nastoupení do Německa značně klesli a tak nikdo nedělal Zagorku a na večer jsme domluvili opět Velrybu. Jet z Karlína do Vršovic a zpátky do centra mi přišlo zbytečné. Zůstal jsem tedy v práci déle a poté pěšky vyrazil skrz staré město k národce.<br>
Byla to zajímavá procházka. Mezi turisty se člověk cítí taky trochu jako na cestách. A stejně jako na cestách mě turisté serou, srali mě i v domovině. Možná i víc.<br>
Domluvení jsme byli na sedmou. Dorazil jsme v 6:59. U mně nezvyk. U ostatních taky. Filip druhý dorazil asi po dvanácti minutách. Poslední Sára se skoro hodinovým zpožděním. zato s Korou, který jako vždy byla atrakcí pro blízké okolí.<br>
Z Filipa vypadlo, že pojede pracovně do Brazílie. Vysoko míří tihle korporátníci. Já si ale vlastně nemám úplně na co stěžovat. I když v Brazílii kola opravdu nemáme.<br>
Ondra plánoval jít další den na sbírání lysohlávek. Úplně jsem mu to nepotrvdil, ale taky moc nevyvrátil. Jarda nadhodil, že ve Ždáře zná dobré místo a že v sobotu tam jede autem takže nás může hodit.

### 22.10. Rozebrat a složit Draka

Jak Ondra naplánoval, tak činil. Psal, zda se připojím ke sběru hub. Mě se ale opravdu nechtělo. Radši jsem se válel v posteli až někdy do poledne. Snědl jsem zbytek špaget a přemýšlel co dál.<br>
Už delší dobu jsem chtěl dát kolo do pořádku. Na freebiku jsem tedy přejel do Karlína, dal si kafe, přesedlal na draka a vyrazil do Kyjí, kde je na rozebírání kola a čištění komponent lepší prostor. Měl jsem klíče, ale neměl kód. Psal jsem tedy DJovi a Ivanovi. Ivan byl rychlejší. Asi používat cizí kód není úplně legit, ale otevírám tam jednou do roka.<br>
Zabralo mi to většinu dne. Rozebrat všechno na kousky, wapkou vyčistit a pak zas složit. Na mastné díly jsem použil nějaký odmašťovač na motory. Špína šla dolů raz dva. Čeho jsem si ale všiml později bylo, že svrchní vrstva kůže na rukou šla dolů taky raz dva. Inu.. chybami se člověk učí.<br>
I na centrování přišlo. A tam jsem zřejmě udělal další chybu, protože cestou zpátky v předním kole něco praskalo. Jinak všechno jelo krásně drak se blýskal jak nikdy.

### 23.10. Ještě víc rozebrat a složit Draka

na výlet<br>
dráty praskají<br>
do karlína<br>
centrklíč bez stoličky<br>
ložiska<br>
petr<br>
po opravě do prokopského údolí<br>
ztracen někde u vidoule<br>
z ničeho nic u globusu<br>
plán byl jet do ikei, ale co už<br>
burger

<a href="../images/2022_october/23_2.jpg" target="_blank"><img src="../images/thumbnails/2022_october/23_2.jpg"></a>

past vedle pasti

<a href="../images/2022_october/23_3.jpg" target="_blank"><img src="../images/thumbnails/2022_october/23_3.jpg"></a>

zpátky přes řeporyje a z kopce do radotína<br>
nechápu jak jsme to vyjeli naopak

### 25.10. Kolo s novou deskou umřelo

V Úterý je v práci vždycky mrtvo. Před obědem jsme tak cvičili jen já s Vojtou. Při vytváření prostoru jsem objevil, že kolo 696908 obsaující EMBC05a je mrtvé. To nebyla dobrá zpráva.<br>
Po oběde v Gastru jsem se jal kolo rozebrat. Deska byla vskutku v řiti. Driver vyráběl všechna možná napětí jen ne 18V. Proč se to ale stalo, to jsem neodhalil. Kolo prostě z ničeho nic zheblo ve dvě ráno mezi Sobotou a Nedělí.<br>
Stejně jako týden zpátky jsem po práci vyrazil do bazénu na Olšanku. Stejně jako týden zpátky tam byl náprask. Spíš jsem se tedy cachtal než plaval. I když to je understatement. Dal jsme pár bezénů bez nohou, po delší době prsa a podobně.

### 26.10. Janne a Dave

V Úterý Jarda psal, zda někdo nepůjde s Janne a jejím přítelem na pivo. Napsal jsem, že "Proč ne?" ale nikam jsem si to nezapsal. Když jsem vyrazil z práce domů, zavolal jsem mu a z rozhovoru jsem nějak vypochopil, že ve čtvrtek v osm je plán, neb jiný den v Praze nebudou.<br>
Nějak mi úplně neštymovalo, jaktože s námi půjdou Janne s Davem ve čtvrtek na pivo, když budou na koncertě ve fóru Karlín, ale moc jsem o tom nepřemýšlel a dal se do řešení svých domácích problémů. To že se mluvilo o dnešku mi opravdu došlo až když mi Janne napsala, že už sedí ve vzletu. Inu sedl jsem na kolo a dojel za nimi.<br>
Jarda tam pochopitelně ještě nebyl. Bydlí kousek od vzletu a pracuje asi tak stejně daleko opačným směrem. Ale šel jsem za Janne a Davem, ne za Jardou. Koupil jsme pivo a zeptal jsme se jich co hezkého se jim stalo od doby co jsme se neviděli.<br>
Ocenili, sílu toho dotazu oproti jak se máte a vyprávěli o výhře v soutěži kapel a turné. Janne pak vyprávěla o práci suplenta na střední a od toho jsme se dostali k výuce fyziky na základkách.<br>
Někdy v tom dorazil Jarda s Korou. Diskuse tak uhnula k cestování během turné a k tomu jak *Nepochopitelně* velký New York vlastně je. Nakonec se diskuse stočila v válce. V Nizozemí mají zdá se politici více rozumu a na populismus tam není tak zjevný jako u nás. Překvapilo mě, že prý mají vlastní zásoby plynu, ale protože na ložiscích jsou postavené domy, radši plyn kupují.<br>
Před jedenácou začali zavírat. Dopili jsme a rozloučili jsme se. Bylo moc fajn je vidět.

### 27.10. Koncert Kájiny nové kapely

Když jsem dorazil, kapela už hrála a uvnitř bylo fakt hodně lidí. Tak moc, že když jsem konečně dostal pivo a zehlédl jsem někde na druhé straně místnosti viděl Filipa, nebyl jsem s to dostat se k němu. Hudba byla nahlas. Fakt zbytečně nahlas. Uvědomuju si, že zním jako důchodce, ale fakt tomu tak bylo.

<a href="../images/2022_october/27_1.jpg" target="_blank"><img src="../images/thumbnails/2022_october/27_1.jpg"></a>

Postavil jsem se vedle reproduktorů. Paradoxně to bylo nejtišší místo, alespoň co do výšek. Taky jsem viděl přímo na kapelu. Hráli covery rockových fláků. Překvapilo mě, že kája hraje v něčem tak šablonovitém.

<a href="../images/2022_october/27_2.jpg" target="_blank"><img src="../images/thumbnails/2022_october/27_2.jpg"></a>

Venku jsem se dal do řeči s Jardou. Postupně přicházeli další lidé. Sára s Korou a pak Tomáše s Míšou. S Míšou jsem se nebavil od Vody a vlastně ani tam jsme si toho moc neřekli. Přitom mi přišla zajímavá. Zeptal jsem se jí na mou obligátní otázku. Prý její sestra měla svatbu. Přišlo mi to jako vyhýbavá odpověď a trochu jsem do ní šil, ale zvládala to. Prý nemá ráda davy lidí a cítí se v nich nesvá. Smalltalky prý taky nejsou její silnou stránkou. Rozhovor s ní mě začínal bavit.<br>
Když koncert první kapely skončil, přidali se k nám Nováčkovic a společně s nimi přišla holčina, co mě přesvědčovala o tom, že se známe. Bára. Absolutně vůbec jsem si na ní nevzpomínal. Ale působila fajn. V průběhu večera jsme prohodily pár smalltalků, jak by řekla Míša, ale pak zmizela bez rozloučení.<br>
Na to že Jarda sliboval, že koncert bude lépe nazvučený nebylo zpěvákovi rozumnět ani slovo. Taky Banjo nebylo nazvučené. Velká škoda.<br>
Ale konečně jsem si mohl popvídat s Kájou. I jí jsem otravoval svou otázkou. To nás zavedlo na povídání si o Skandinávii, protože jsme s v Oslu minuli jen o pár dní. Domluvili jsme se, že 17. Listopadu půjdeme běhat.<br>
Když Kadé Chim dohráli, stáhli jsme se opět ven a v kroužcích si povídali. Lidé se ale postupně vytráceli. Nebo spíš.. taxiky je odváželi dom. Nevím kde se ve mně bere odpor k jízdě taxíkem, a chápu že jízda nočkou z Bubenče chvíli trvá, ale stejně..<br>
Nakonec jsme tam zbyli s Markem, Kubou (dudákem), Jardou s Sárou a ti si taky zavolali Bolt. Inu nezbývalo než nasednout na draka a vyrazit zpátky do Vršek. Bolt mě porazil o 7 minut.

### 28.10. Stanování co nebylo, pěšky do Podolí a zpět

Kalendář mi zvonil s událostí *Poslední stanování sezóny*. Všichni ale vycouvali (A to mají teplejší spacáky než já!). Mobil jsem utišil a pokračoval v polehávání. Pročítáním internetu v posteli jsem strávil celé dopoledne. Odpoledne jsem šel plavat. Důraz na slovo šel. Vyrazil jsem totiž pěšky a zdaleka ne přímo. Směrem do Michle, pak nehezkým lesem zkratkou k Vršovické vodárně, která nevyšla a já se zjevik na Pankráci. Z pankráce kolem Kavčích hor a pak už přímo dolů. I tak to ale zabralo dost času a zátky jsem plánoval jít přes Budějickou.<br>
Při prvním bazénu jsme se cítil na bazénu desítky, ale když se jsem uplaval dle hodinek kilometr, cítil jsem se grogy. Později jsem zjistil, že hodinky vyignorovaly několik otoček, ale víc než kilometr a půl to nebyl.<br>
Budějovická byla překvapivě daleko. Přemýšlel jsem zda si na dvorcích nedat legendární kebab, ale 170 si můžou strčit za klobouk. Semínko myšlenky ale bylo zaseto a po objevu, že ve svátek jsou zavřené nejen sámošky, ale i celá ócéčka, jsem nakoupil halloumi durum před DBK od dvou usměvavých turků za kulatých sto.

### 29.10. Výlet k přehradě

Stanování sice nevyšlo, ale alespoň jsme se dohodli, že půjdeme na výlet. Sára vybrala cestu někde podél Vltavy, kudy už jednou šli na základě webu kudy z nudy. Nikdo neprotestoval ani nepřišel s ničím jiným. Highlight výletu měl být nejlepší smažák ever, na koneci cesty.<br>
Ondra vybral autobus v jedenáct hodin ze Smícháče. Se vstáváním jsem to proto nepřeháněl, pripravil si snídani do postele a stihl shlédnout dva díly doktora House. Pak jsem se vysprchoval, udělal poslední tortilu, napustil vodu a vyrazil ven, hledat rekolo, které by mě dovezlo na Smíchov. Jedno bylo hned na chodníku naproti domu. Pokuta pro někoho jiného, výhra pro mně.<br>
Na výtoni jsem potkal Jardu se Sárou a Korou. Kolo jsem tedy nechal u stojanu pod vlakovým mostem a přidal se k nim. Ondra volal, že autobus nestíhají. Nestíhat autobus v sobotu v 11 mi přišlo na hlavu, ale Sára podotkla, že pokud se třeba hádají, je lepší ať se hádají sami a za námi přijdou ready, byť později.<br>
Blešák byl tragédie.<br>
Pokračovali jsme přes most k nádraží. Dokonce jsme zahlédli ten první autobus, ale nenaděláš nic. Jarda zmizel na záchody na nádraží a my se Sárou jsme se postavili do fronty na bus další.<br>
Jarda si dával na čas. Pustili jsme do autobusu celou frontu a ani během toho nepřišel. Ostatně tak Ondra s Rébou. Chtě sedět, nastoupili jsme a zabrali sedadla. Ostatní se ukázali o pár minut později.<br>
Šel na mě bolehlav. Už ráno jsem cítil, že sinusitida mě dobíhá a teplá sprcha nepomohla. V autobuse jsem tak spíš poslouchal diskusi o lomení mostů proti či po proudu.<br>
Po půl hodině jízdy pozadu a stupňující bolesti v dutinách jsme dorazili do Štěchovic a vydali se na cestu. Hned za vsí jsme prošli kolem přečerpávající elektrárny, která rozpoutala diskusi o ukládání energie, vlacích na principu zeměpádu, vesmírném výtahu a háku a lineárních městech v poušti.

<a href="../images/2022_october/29_1.jpg" target="_blank"><img src="../images/thumbnails/2022_october/29_1.jpg"></a>

Na naší straně řeky byla tma. Trochu mě to rozčilovalo. Ondra ale podotkl. že opačný břeh je díky tomu hezčí na pohled. U docela pěkného výhledu jsme se zastavili na sváču. Já si kromě vody nic nepřivezl. Přišlo mi, že 10 km zvládnu bez jídla a o to víc mi bude chutnat pověstně dobrý smažák.

<a href="../images/2022_october/29_2.jpg" target="_blank"><img src="../images/thumbnails/2022_october/29_2.jpg"></a>

Diskuse se při pochodu ubírala k dění ve světě, k demografických skupinám na twitteru a já spekuloval nad nejlepším překladem slova propagátor. Sic jsme na dobrý termín nepřišli, ale popularizátory vědy jako Kulhánek a Drábová, Ondra překřtil na *Vědozvěsty*.

<a href="../images/2022_october/29_3.jpg" target="_blank"><img src="../images/thumbnails/2022_october/29_3.jpg"></a>

Po ještě jedné pauze, tentokrát v zátoce a hlavně na sluníčku jsme ušli poslední etapu zakončenou stoupáním do komunistických betonových schodů. Docela jsme se na nich zapotili. Fakt už jsem se na ten smažák těšil, jenže běda! Bylo zabřeno.<br>
Naštěstí byl na zastávce bus do Prahy. Měl zpoždění a další by jel po více než hodině. Naskákali jsme tedy dobitř a řekli si, že jídlo si dáme v Praze.<br>
Ze Smícháče jsme šli pěšky do centra. Plán byl zajít ke Glaubicům, ale po telefonátu jsme objevili, že mají plno. Vybrali jsme místo toho Střechu. Veganskou restauraci, kde točí Chříč.<br>
Hodně mě to tam překvapilo. Prostor nebyl vůbec stísněný. Stěny obložené dřevem. Na zdech zajímavé obrazy a akustika zvládnutá. Že obsluha jsou vegani bylo jasné na první pohled. Ceny byly ok, vzhledem k tomu, že jsme byli v centru a hledě do lístku, měl jsem chuť na všechno. Vybral jsem ale bramorové knedlíky plněné uzenou směsí s červeným zelím a dobře jsem udělal. Byla to fakt paráda. Holky trochu mrmlali. Rébě přišel řízek bez chuti a Sáře Burger málo slaný.<br>
Po jídle jsme seděli ještě s jednou ipou z chříče a koláčem. Réba měla problém i s ním. Těžký to s ní musí Ondra někdy mít.<br>
Domů jeli ostatní tramvají, já jsem si vzal Nextbike. Pivo a jídlo bylo dobré, ale s bolehlavem mi moc nepomohlo. Při výstupu v protisměru Kateřinskou jsem cítil, že se to zhoršuje a to dost.<br>
Doma jsem si dal ještě jednu teplou sprchu a uvařil vývar s česnekem. Ten mi naštěstí spustil rýmu, ale plán jít trénovat v bazénu otočky příští den jsem viděl bledě.

### 30.10. Dopsat deník?

Jak jsem si myslel.. na plavání jsem se necítil. Další vývar a ibalgin mě trochu spravily.<br>
K jídlu doma toho moc nebylo. Měl jsem tak záminku konečně odnést láhve ze skříně. Účet za zálohu jsem si dal k mobilu, abych ho na kase nezapoměl odevzdat, ale stejně jsem to nějak nezvládl.<br>
Přes den jsem toho moc nenadělal. Umyl trochu nádobí a dokoukal doktora house. Už úplně. Skvělá příležitost přestat se závislostí na seriálech.<br>
Za poslední měsíc jsem nezapsal do deníku ani jeden den. Tu a tam jsem si dělal poznámky, ale celistvý text chyběl. Začal jsem soupisem výletu k přehradě a plánoval pokračovat proti směru času, ale moc jsem tomu nedal.

### 31.10. Opět na ORL

Rok jsem to odkládal. Říkám, že doktorům nevěřím a je to pravda. Ale taky z nich mám strach. Tedy z těch co by do mě měli řezat. Jenže moje chronická rýma mě zase doběhla. Bolení hlavy se posledních pár dní stupňovalo, nos byl ucpaný víc než obvykle a to že jsem poslední dva měsíce co víkend polehával s tím bylo tutově spojené. Inu bylo na čase vyrazit zpět na ORL do Vinohradské.<br>
Vyrazil jsem tam před jednou. V jednu totiž měli otevírat, ale už tam byl kopec lidí prý od rána. Naštěstí venku bylo sluníčko a já měl dost rozumu na to vzít si s sebou laptop, takže jsem mohl pokračovat v práci. A ještě, že jsem si ho vzal. Čekal jsem tam totiž do šesti.<br>
Mladá doktorka se mnou prošla jak na tom jsem a jak jsem na tom byl minule a naplánovala mi operaci na 25.11.<br>
Šlo to rychle.. snad mi to pomůže.
