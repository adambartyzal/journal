
## [Červen](2018.md) 

- [1.6. Pátek - Prezentace a SOLO](#16-pátek---prezentace-a-solo)
- [2.6. Sobota - Yuni má narozeniny](#26-sobota---yuni-má-narozeniny)
- [3.6 Neděle - Park mládí](#36-neděle---park-mládí)
- [4.6. Pondělí - Rozdělujeme se](#46-pondělí---rozdělujeme-se)
- [5.6. Úterý - Nevydařené nákupy, a ještě nevydařenější stop](#56-úterý---nevydařené-nákupy-a-ještě-nevydařenější-stop)
- [6.6. Středa - Kelli nás zve na aktivitu](#66-středa---kelli-nás-zve-na-aktivitu)
- [7.6. Čtvrtek - Kromě sportu se nic neděje](#76-čtvrtek---kromě-sportu-se-nic-neděje)
- [8.6. Pátek - Aligator river](#86-pátek---aligator-river)
- [9.6. Sobota - 陽明山](#96-sobota---陽明山)
- [10.6. Neděle - Nejhezčí místo na Taiwanu](#106-neděle---nejhezčí-místo-na-taiwanu)
- [11.6. Pondělí - Průtrž mračen](#116-pondělí---průtrž-mračen)
- [12.6. Úterý - Oběd v restauraci zítřka](#126-úterý---oběd-vrestauraci-zítřka)
- [13.6. Středa - Koncert](#136-středa---koncert)
- [14.6. Čtvrtek - Švábody](#146-čtvrtek---švábody)
- [15.6. Pátek - Paní učitelka otvírá bar](#156-pátek---paní-učitelka-otvírá-bar)
- [16.6. Sobota - Do hotspringu](#166-sobota---do-hotspringu)
- [17.6. Neděle - Jezírka, gril a noční jízda](#176-neděle---jezírka-gril-a-noční-jízda)
- [18.6. Pondělí - Dragon Boat Festival](#186-pondělí---dragon-boat-festival)
- [19.6. Uterý - Odpočívám](#196-uterý---odpočívám)
- [20.6. Středa - Ondra odjíždí](#206-středa---ondra-odjíždí)
- [21.6. Čtvrtek - Fotka se Suiem a Mopem](#216-čtvrtek---fotka-se-suiem-a-mopem)
- [22.6. Pátek - Dixit](#226-pátek---dixit)
- [23.6. Sobota - První den s 郁絜](#236-sobota---první-den-s-郁絜)
- [24.6. Neděle - Na poslední výlet](#246-neděle---na-poslední-výlet)
- [25.6. Pondělí - Taroko, hory, další hory a PuLi](#256-pondělí---taroko-hory-další-hory-a-puli)
- [26.6. Úterý - Špetka zenu v Budhistickém chrámu](#266-úterý---špetka-zenu-vbudhistickém-chrámu)
- [27.6. Středa - Druhý den s 郁絜](#276-středa---druhý-den-s-郁絜)
- [28.6. Čtvrtek - Naposledy stopem po Taiwanu](#286-čtvrtek---naposledy-stopem-po-taiwanu)
- [29.6. Pátek - Poslední den na 中華大學](#296-pátek---poslední-den-na-中華大學)
- [30.6. Sobota - Poslední den na Taiwanu, poslední den s 郁絜](#306-sobota---poslední-den-na-taiwanu-poslední-den-s-郁絜)

### 1.6. Pátek - Prezentace a SOLO

Tentokrát jsem byl na angličtině sám. Asi jsem mohl Filipa vzbudit, ale akorát by byl nevrlý a stejně tam chybět nebude. Aspoň jsem se mohl v klidu bavit s Monikou a zjistit, proč si mě odebrala na LINEu a vyhýbá se mi. Nezjistil jsem toho moc. Vlastně se chovala jako kdyby všechno bylo ok a ptala se mě, zda má chodit na KungFu s její kamarádkou. S Jeffem jsme se bavili o „unlucky days“ a já do diskuse přispěl dnem kdy jsem čtyřikrát píchnul kolo a dnem kdy jsme po letišti pobíhali s hudbou ze Sám doma.<br>
Když jsem se vrátil na kolej, kluci byli pryč. Pravděpodobně už začali pracovat na druhé části prezentace, kterou jsme měli mít hotovou onen samý den na Tour Guiding. Našel jsem je ve střižně. A zrovna dokončovali slajdy. Informovali mě o tom, že jejich práce je hotová, já to odpřednáším. Jak milé.<br>
Na koleji jsem ještě chvíli bojoval s instalací Acrobatu, abych umazal čísla stránek z napůl okopírované prezentace o České republice.<br>
Na barvách jsme kreslili opakující se síť s různými odstíny zelené. Moc kreativní to nebylo, a tak jsem spíš přemýšlel co budu říkat na Tour Guidingu.<br>
Tam začal Jarda. Mluvil o tom, co jsme potkali v 台中 a co bude ve videu, které potom pustil. Myslím, že mělo úspěch. Tedy úspěch u paní učitelky. Asiaté byli typicky neteční ke všemu co se kolem nich děje.<br>
Po videu přišel čas na mě a Filipa. Mluvili jsme více méně z patra. Konec konců v Čechách žijeme přes dvacet let a oni o nich nic neví. Nakonec to trvalo přes hodinu. Asiaty zaujala kostnice, jídlo a pivo.<br>
Po návratu na pokoj Filip padl rovnou do hamaky. Píšu to sem, protože poslední dobou si tenhle zvyk osvojil a jeho pohyb se omezuje na třícentimetrové výkyvy a občasný basket.<br>
Dan s Kalim přišli s tím, že vyrazíme na film SOLO. <br>
Sice jsou zde kina drahá, ale přidal jsem se. Konec konců, v kině jsem letos snad nebyl a rozhodně jsem nebyl v kině v Asii. Navíc 看電影可以學中文. A to jsem nemohl odmítnout. <br>
Autobusem jsme sjeli k nádraží a vydali se do menšího ze dvou místních multiplexů. Sto osmdesát za lístek. Před filmem jsme ještě všicni investovali do pití a místní placky. S nutelou, nebo naslano. <br>
Myslím, že stojí za zmínku, že Jarda během filmu třikrát močil a s Lukášem vypili tři piva a Gin. Po filmu jsme ve FamilyMartu nakoupili Japonské pivo Ichiban a u potoka jsme si sedli na strom a diskutovali o filmu. Při cestě autobusem jsme měli opravdu nemístné poznámky na figury místních mladých dam. Nicméně jazyková nekompatibilita nás chránila před problémy.<br>

<a href="../images/2018_june/1_1.jpg" target="_blank"><img src="../images/thumbnails/2018_june/1_1.jpg"></a>


### 2.6. Sobota - Yuni má narozeniny

Po ránu jsem koukal na seriál, který jsem nestihl včera večer. K tomu jsem spořádal misku vloček. Líné tempo se nezměnilo ani dopoledne, kdy jsem seriál vyměnil za knížku. Než jsme se dostali do raníkárny bylo poledne. Zatoužil jsem po změně a koupil si Macha toast a rolky. Po snídani se kluci odebrali na basketbalové hřiště a já pokračoval společně se Stephenem Kingem v chůzi po Zelené míli.<br>
Kštice už mi trochu narostla, a tak jsem ji zkrotil svým strojkem a počkal až se kluci vrátí. Tohle nicnedělání totiž byl začátek výletu.<br>
Výletu do 台北 na Yuniny narozeniny a ještě dál.<br>
Zabalil jsem nezbytnosti jako hamaku, deku, láhev, dlouhé kalhoty, kartáček a pastu. Páskem jsem na baťoh ještě přidělal ukulele a deštník a vyrazil jsem s Filipem na Stop.<br>
Už to byl nějaký pátek, co jsem na té křižovatce postával.<br>
Místo aut zastavovali skútry s radami, jak se do 台北 dostat. Obzvláště otravná byla paní se zuby plnými betelu, která do nás valila něco čínsky. Nechci jet autobusem, nemám peníze a už vůbec nechci jet taxíkem, snažil jsem se říct čínsky. Nakonec jsem jí odradil až dost ostrým 再見. <br>
Cápek, co nám po pět a třiceti minutách zastavil toho anglicky moc nenapovídal, ale byl pozitivní, a dokonce nám dal mapu. Hodil nás k LongShan Temple. Sice už jsem tam jednou byl, ale do chrámu jsem tehdy nešel, takže byl čas to napravit. <br>
Co říct, prostě chrám plný turistů. Ještě k tomu z něj byla vidět okolní skleněná architektura, což starobylosti zrovna nedávalo.<br>
Metrem jsme se svezli na nádraží, kde Filip chtěl koupit kytku pro Yuni. Na informacích nás poslali do department storu, v department storu do podzemí. Tam Filip koupil tři rudé růže. Sudý počet je prý nešťastný. Bílá růže je na pohřeb. Červená barva nosí štěstí.<br>
Bylo po sedmé a čas se nachýlil k tomu dostat se na party. Ostatně kluci zrovna dorazili před hotel. Metrem a uBikem jsme se dostali z 台北 City do New 台北 a našli je popíjet Ichiban v 7-11.<br>

<a href="../images/2018_june/2_1.jpg" target="_blank"><img src="../images/thumbnails/2018_june/2_1.jpg"></a>

Za okny sámošky procházela asijská slečna našeho věku se slušně řečeno velkým poprsím. Kluci, jejichž krev už nebyla stoprocentní, ji považovali za velmi hezkou, mě nijak neuchvátila. Takový ta ultra sexy modelka, co si je vědoma toho, jak vypadá a využívá toho.<br>
Po dopití Ichibánu jsme se přesunuli do apartmánu 222. Yuni už tam byla se třemi jejími kamarádkami, z nichž jedna byla ona prsatice.<br>
Ve vedlejší místnosti byl Asiat a nafukoval balonky. Pomalu jsme se aklimatizovali v prostoru, kde byl bazén, místnost na karaoke, ložnice a místnost s vířivkou.<br>
Postupně se přidávali další lidé. Třeba Francouzi, co mluví čínsky. Další Francouz, co s sebou přivedl Asiatku s velkým zadkem. A pak ještě další parta kluků, z nichž jeden byl naprosto nepochybně gay. Anglicky mluvit neuměl, ale jeho kamarád uměl dobře. Taky měl rád pivo a přinesl ho s sebou. Přátelství v kapse.<br>
Když jsme byli zřejmě všichni tak se v karaoke/jídelně rozdával dort a šampaňské. Toho bylo vskutku pomálu, ale pivka bylo dost. Dohromady jsme s karaoke mašinou zazpívali Happy Birthday to You a od toho momentu začala být oslava zajímavá.<br>

<a href="../images/2018_june/2_2.jpg" target="_blank"><img src="../images/thumbnails/2018_june/2_2.jpg"></a>

Holky se převlékly do plavek a na nafukovacím jednorožci a duze se koupaly v bazénku. Respektive, koupali je naprosto špatné slovo. Pózovali na instagram. Přidali jsme se k nim. Nejvehementněji onen Francouz, který mimochodem přinesl vodku, která zapříčinila Jardovo delirium.<br>
Focení pokračovalo na manželské posteli. Tady asi nebudu nic popisovat a nechám fotky mluvit za sebe.<br>

<a href="../images/2018_june/2_3.jpg" target="_blank"><img src="../images/thumbnails/2018_june/2_3.jpg"></a>

Z postele jsme se přesunuli do vířivky. Hebe (což je jméno té prsaté), Yuni a ještě dvě další slečny s námi šli do vody, ale ta, která se mi líbila nejvíce do vody nešla. Prý neumí plavat, což je ve vířivce tolik potřeba.<br>
Yuni mě chtěla seznámit s tou hezoučkou holčinou, ale ta moc nemluvila. Sice mě donutila se s ní vyfotit, což je na taiwanu asi základ pro začátek vztahu, ale chyběl tomu vibe. Ten jsem překvapivě pocítil, když jsem si lehl do postele a ke mně se přidala Hebe. Nevím jak se to stalo, ale najednou mluvila parádně anglicky. Leželi jsme tam asi hodinu a povídali si. Kolem nás zřejmě dále probíhala párty, ale nijak moc jsem to nevnímal. Nakonec ale musela odejít. Pusu a trochu šátrání po těch prsou cestou dolů ve výtahu zpětně Jarda označil jako největší úspěch večera.<br>
Když jsem se opětovně připojil k ostatním Francouzi zrovna valili šrouby do hlavy Yunině sestřenici a teď už značně vylitý Jarda po ní bez bázně a hany makal rukama. Zpětně si to vůbec nevybavuje.<br>
Nějak jsme se přesunuli na karaoke. Vybavuji si, že jsem zpíval Lemon tree s Danem, něco od Freddieho a ještě další anglické pecky. Vlastně jsme se ve zpěvu střídali se sestřenicí. Seděl jsem vedle ní a tak trochu jsem na ní usínal. Byla moc hezká, a ještě hezčeji zpívala.<br>
Odtud se ale vzpomínky se mlží. Vím, že jsem ležel v posteli s Yuni a Filipem a vyptával se jí na bůhví co. Vybavuji si, jak se na mě Filip mračí. Ale pak už mě zřejmě přemohl spánek. <br>

### 3.6 Neděle - Park mládí

Vzbudil jsem se obalen prostěradlem. Vzápětí jsem si vzpomněl, že to byl Filip, kdo mě takto uvěznil. Pravděpodobně chtěl mít postel s Yuni pro sebe a mě plánoval takto zakukleného přenést někam jinam. Plán mu zřejmě přerušil Asiat, který vytuhnul na druhé straně postele, ode mne naštěstí oddělen oním prostěradlem.<br>
Yuni seděla vedle a zpívala do mikrofonu. Společně s jedinou další kamarádkou, která neodešla v průběhu ranních hodin pracovali na některém nedojedeném jídle. Byla ho ale spousta na dvě drobné Asiatky. Tenhle jejich národní sport, nakoupit spoustu jídla a poté ho vyhodit, mě pěkně vytáčí.<br>
Kluci spali různě po prostoru apartmánu. Jarda ležel na Kalim. Kali ležel na sedačce. Dan byl schoulený v rohu karaoke místnosti.<br>

<a href="../images/2018_june/3_1.jpg" target="_blank"><img src="../images/thumbnails/2018_june/3_1.jpg"></a>

Filip chodil mezi místnostmi a snažil se nás vzbouzet, protože Checkout byl v jedenáct. Chvíli jsme se ještě všichni natáhli na velké posteli a pak jsme s Jardou pobrali zbytky jídla a všichni jsme se výtahem odebrali ven.<br>
Pro Asiaty a Filipa přijel taxík, my jsme se pěšky vydali na uBike s krátkou zastávkou pro kolu v 7-11. Na kolej jsme se vydali přes řeku do Youth parku. Cestou jsme projížděli skrz trh, což byl neskutečný útok na smysly. Zelenina, ryby, škvařící se maso, všechno přes sebe. V parku mládí jsme mezi stromy natáhli hamaky. Dan zjistil, že v hotelu zapomněl prostěradlo z Decathlonu. Později se pro něj na kole vrátil. Jarda s Kalim se odebrali na trh s fotoaparáty a já jsem měl na starost hlídat věci.<br>
Chvíli jsem v houpací síti poslouchal automatické předčítání zelené míle a pak jsem usnul. Když jsem se vzbudil, objevil jsem, že mi Dan psal o nálezu žlutého ručníku na pokoji. Od obdržení této zprávy ale uplynula hodina. Takže můj ručník byl v trapu. Mimochodem, po návratu na kolej jsem objevil, že to vůbec můj ručník nebyl.<br>
Procházka parkem mládí mě přesvědčila o tom, že Taiwan je ve veřejném volnočasovém vybavení set sakra dál než Praha. Tenisové, badmintonové kurty s nataženými sítěmi zdarma. Bežecká dráha v parku. Veřejná posilovna. Kamínková dráha pro masáž nohou. Music bowl. Spousta altánků, laviček a přístřešků. Divadelní pódium. A nakonec jsem ještě našel bazén.<br>

<a href="../images/2018_june/3_2.jpg" target="_blank"><img src="../images/thumbnails/2018_june/3_2.jpg"></a>

Po polehávání a nic nedělání jsem ale zatoužil protáhnout si nohy a cyklostezka kolem 淡水 je jedna z nejhezčích věcí, co jsem na taiwanu zatím potkal.<br>
Vzal jsem jí tedy za pačesy a na uBiku našlapal tři a třicet kilometrů. Nekdy v desátem kilometru za výškovými budovami zapadalo slunce a nabízelo Čechu nevídané scenérie. Celkově musím říct, že mi ta jízda vlila krev do žil. Poslední dobou mě už Taiwan občas štve a těším se domů ale tyhle momenty za to stojí.<br>
Po návratu jsem došel za kluky, kteří zrovna večeřeli knedlíčky na trhu. Jarda mi jeden daroval a vychloubal se novou taškou o Kodaku plnou fotografického materiálu. Pak přiznal, že na trhu nechal tři a půl tisíce. Kali zase koupil figurku mimozemšťana. Napsal bych jsem nějaké rozumné vysvětlení, ale Lukášův úsměv nedokážu vystihnout slovy.<br>
Po jídle jsme nakoupili pivka. Sedli jsme si na židličky na nároží, ale po chvíli za námi přišla paní a čínsky nám vysvětlila, že pivo se tam pít nesmí. Ještě se nám asi třikrát omluvila.<br>
O kus dál, kde jsme zasedli už se nám tak hezky sekuriťák neomlouval, když nás vyhazoval. No a když jsme pak seděli na ulici a dorazili za námi Kaliho kamarádky z architektury Bára a Monika, vyhodili nás policajti napotřetí. V new 台北 prostě s pivkem nepochodíš.<br>

<a href="../images/2018_june/3_3.jpg" target="_blank"><img src="../images/thumbnails/2018_june/3_3.jpg"></a>

Filip a Yuni si přišli pro víno, které Dan vyzvedl v hotelu společně s jeho prostěradlem. Nejen česká mysl je zapomětlivá. Možná právě proto jsme nakoupili další pivka a vyrazili k nám do parku, kde jsme společně s Monikou a Bárou seděli na lavičkách v parku a diskutovali v češtině. Příjemná změna. Někdy kolem čtvrté ráno se mě ale zmocnil spánek a já zalomil přímo na betonovém chodníku.  Jarda se ke mně zřejmě přidal, protože když jsem se se svítáním probral, chrupkal si uprostřed chodníku Holkám zřejmě pomohl jetlag a popíjeli až do rána. Já jsem našel energii jen na to odbelhat se do hamaky a pokračovat ve spánku. <br>

### 4.6. Pondělí - Rozdělujeme se

Vzbudil mě policajt. To se mi moc nestává. Obuškem ukazoval na prostor, kde jsme měli natažené hamaky a rozložené věci. Škoda, že neuměl anglicky, v napřed jsem si zabalil věci a potom hamaku. O tu mu zřejmě šlo. Protože v momentu, kdy jsem jí sundával ze stromu se usmál a naznačil, že ostatní mají udělat to samé.<br>
Od altánku nás při tom pozorovala banda seniorů, připravujících si karaoke. Jsem přesvědčen, že nás naprášili oni, protože den před tím jsem tam nikomu nevadili.<br>
U pítka jsem doplnil vodu a polehávání pokračovalo, tentokráte ne matracích na zemi.<br>

<a href="../images/2018_june/4_1.jpg" target="_blank"><img src="../images/thumbnails/2018_june/4_1.jpg"></a>

Jessie mi napsala a když jsem jí odepisoval prolétl mi hlavou včerejší Jardův proslov o tom, že za měsíc budeme pryč a kontakty, měsíc není dlouhá doba na navazování nových kontaktů. Vlastně je to tak krátká doba, že v momentě, kdy konečně opadne prvotní nejistota budeme stát na letišti se zlomeným srdcem.<br>
Tyto složité myšlenky ale pomalu začala vytlačovat emoce podstatně jednodušší. A to vztek. Vztek vůči seniorům v altánku. Jejich karaoke se nedalo poslouchat. Podmaz jak od Evy a Vaška a do toho nerytmické chraptění a výskání v čínštině.<br>
Sbalili jsme se, do FamilyMartu vrátili prázdné láhve a s nakoupeným vyprošťovacím džusem jsme se přesunuli do fronty na Cold Noodles. Kromě Kaliho. Ten v šest ráno přešel půl 台北 na vyhlášené 蛋餅 a poté se zase pěšky vrátil zpátky.<br>
Ty chutnaly vskutku znamenitě. Takže nás téměř nezamrzelo, že jsem celou dobu stáli ve frontě na 外帶 a ne na 内用.<br>
V altánů, kde si Kali ustlal, hráli dva pánové Banqi. Na rozdíl od karaoke dámu chápu. Ti pánové si to užívali. Papírová deska s pár kamenů dokázalo v jejich myslích vytvořit bitevní pole a jejich mozky rozpoutaly bitvu s dokonalostí jakou dokáže přinést jen strategie.<br>
Dan si natáhl hamaku a my ostatní jsme se natáhli na lavičky, ale moc jsme toho nenaspali, neboť se rozezněli sirény oznamující evakuaci. Ne že by to někoho trápilo. Šachy se hrály dál. Senioři nadále prováděli své cviky akorát aut mírně ubylo.<br>
Když sirény dozněly, popřál jsem kluků hodně štěstí se sháněním skútrů a sám jsem na uBike vyrážel podél řeky na nákup pohlednic. Google mi poradil, že okolo národní univerzity je dost knihkupectví a antikvariátů, ale jednotná cena 30 za kus se mi moc nepozdávala, a tak jsem nakonec odjel s prázdnou.<br>
A prázdným žaludkem, jak jsem si uvědomil sedíc ve vagonu metra. Náhodně jsem vybral stanici kde vystoupit. Jídelen tam moc nebylo. Zato jsem spatřil Čangajšek memorial hall, National music hall a Ještě jeden obří chrám.<br>

<a href="../images/2018_june/4_2.jpg" target="_blank"><img src="../images/thumbnails/2018_june/4_2.jpg"></a>

Nakonec jsem nakoupil bezmasé slané pečivo podobné koláči, co jsem koupil v 台北 na trhu před výstupem na Datun mountain.<br>
Červeným metrem jsem se vydal na předlouhou jízdu. V BeiDou je třeba přestoupit z Červeného metra na další Červené metro. Moc to nechápu, ale stanice jsou moc pěkné na pohled. Takové… čínské. MRT 淡水 je nadzemní a je z něj hezký výhled na město.<br>
Před jízdou na pláž jsem nakoupil sendvič k okamžité spotřebě a další Cold noodles na večer. Pláž byla od metra sotva pět kilomterů, ale v momentu, kdy jsem kolem ní podle mapy projížděl jsem viděl jen neprostupnou houšť křoví, ze které se ozývaly nepříjemné hmyzí zvuky. Odevzdal jsem uBike a pěšky se vydal vstříc západu slunce úzkou stezkou skrze houští. Po chvíli se přede mnou objevila pláž v odlivu. Písek a moře dělilo asi padesát metrů nehezkého kamení. Scéna to byla sice fotogenická, ale zmocnil se mě pocit zklamání. Tady si ani nezaplavu běželo mi hlavou, když jsem procházel po pláži, ale naštěstí za zatáčkou se situace začínala lepšit.<br>
Nakonec jsem došel na hezkou písečnou pláž zalitou nevěstami ve svatebních šatech a fotografy, zachycujícími je, vlny a zapadající slunce.<br>

<a href="../images/2018_june/4_3.jpg" target="_blank"><img src="../images/thumbnails/2018_june/4_3.jpg"></a>

S tím jak slunce zapadlo, se nevěsty a fotografové odebrali do luxusních černých vozů a obyvatelstvo pláže značně prořídlo.<br>
Uvázal jsem hamaku mezi betonové sloupky, nahodil plavky a vydal se plavat. Po obloze se brzy rozlily hvězdy a já se v síti věnoval střídavě brnkání na ukulele a čtení knížky.<br>
Spaní na pláži má ovšem skrytou nevýhodu a tou jsou komáři. A právě tato konkrétní jich měla požehnaně. Dlouhé kalhoty, ponožky, zabalení do deky a rozstřik spreje stejně neodradil ty krevesavé bestie. Pobodáván jsem se převracel velmi dlouho do noci, než se mi podařilo usnout. <br>

### 5.6. Úterý - Nevydařené nákupy, a ještě nevydařenější stop

Probudil jsem se až v momentu, kdy slunce ušlo od východu notný kus cesty. Komáři konečně odlétli, a tak jsem se zase odebral do snové říše, doplnit energii, kterou jsem ztratil v noci.<br>
Když už jsem cítil, že polehávání ztrácí smysl, vyměnil jsem dlouhé kalhoty a košili za plavky a vydal se do soukromého moře. Nikdo jiný kromě mě totiž na pláži u dva a dvaceti milionového města nebyl. To se změnilo s příchodem podivného muže s bílou pletí, který se v žabkách a plavkách pohyboval po pláži v zdánlivě nahodilých směrech. Tyto směry ale v součtu odpovídaly výslednici, přesně k mým věcem. Vylezl jsem tedy z vody a odebral se zpátky ke své síti připraven věci chránit proti případné krádeži. Muže jsem pozdravil, on něco zamumlal pod vousy a pokračoval ve svém bloumání až do přístřešku, kde se svlékl a sedl si na sedačku.<br>
Občas lidi opravdu nechápu.<br>

<a href="../images/2018_june/5_1.jpg" target="_blank"><img src="../images/thumbnails/2018_june/5_1.jpg"></a>

Po ještě jednom plavání jsem potenciál pláže uznal za vyčerpaný, neb se začala pomaloučku zaplňovat lidmi. Stále ale povětšinou bílými. Kudrnatá holka, co se nechtěla bavit. Ještě kudrnatější hoch, co sbíral odpadky. Nikdo nepůsobil moc sdílně.<br>
Nacpal jsem tedy vše do baťohu a vyrazil zpátky ke stanici uBike. Té sousedil OKmart, ve kterém jsem nakoupil 奶茶 a pudingový nanuk, využil pohostinnosti jejich zásuvky a židle a chvíli si psal s Jessie. Když se baterka přehoupla přes nadkritickou hladinu, spravil jsem pár fotek z místní turistické atrakce. Mostu zamilovaných, na kterém nebyli zamilovaní, nýbrž kopa seniorů s teleskopickými objektivy dlouhými jak moje noha.<br>

<a href="../images/2018_june/5_2.jpg" target="_blank"><img src="../images/thumbnails/2018_june/5_2.jpg"></a>

Dlouho jsem tam nepobyl a radši se na uBike odebral zpátky do 淡水.U pítka jsem doplnil vodu a nasednul na červené metro.<br>
Plán byl totiž najít krám s lanem do hamaky a síť proti komárům. V Decathlonu v jsem moc nepochodil. Neměli ani hamaku natož lana. Síť jsem koupil v přilehlém Carefourru, kde jsem neodolal a pořídil si chleba. Normální evropský chleba.<br>

<a href="../images/2018_june/5_3.jpg" target="_blank"><img src="../images/thumbnails/2018_june/5_3.jpg"></a>

Google mi poradil, že u nádraži je něco jako RockPoint a tak jsem neváhal, sedl na uBike a příšernou dopravou ve špiče prokličkoval mezi auty a semafory až k nádraží.<br>
Po boji s hledáním stanice jsem zaparkoval a vydal se do krámu. V prvním lana neměli, ale v druhém ano. Při jejich prohléžení jsem narazil na slova „délka“, „šířka“ a „vyrobeno v Benešově u Prahy“. To zahřálo mé srdce. Ceny za metr ale mé srdce patřičně zchladily. Kdybych nakoupil dvakrát pět metrů, jak jsem měl v plánu. Cena hamaky by vzrostla o 300 %. Radši jsem to šel ještě promyslet a propočítat, jak tlusté lano potřebuji.<br>
Po provedení výzkumu pomocí googlu v nádražní hale a měření jejich sloupů jsem došel k názoru, že ani deset metrů lana mi nepomůže, a tak jsem tento problém nechal v náručí budoucího Adama a sám jsem se červeným metrem a uBikem přesunul na stopovací místo.<br>
Při jízdě na kole se sluchátky v uších jsem se cítil plný života. Při chůzi parkem se sluchátky v uších jsem se cítil plný života. Při vytahování cedule u silnice jsem se cítil plný života. Ale po hodině stání se vztyčeným palcem, sledujíc projíždějící auta jsem se cítil naprosto zničený.<br>
Jak kdyby někdo stiskl klávesu převíjení vzad. Kolo, červené metro, nádražní hala. Tam jsem se na informacích dozvěděl, že do 新竹 jede vlak za osm minut z nástupiště 3 B. Vlak 1033 plný k prasknutí za sto dolarů se slevou, který mi na náladě moc nepřidal. Jeho číslo jako by značilo počet zastávek, nebo spíš let kolik jsem v něm strávil.<br>
Na zastávku autobusu jsem přišel v 20:07 a doba kterou jsem čekal na jeho příjezd snad ještě pokořila čas strávený ve vlaku. Na protější straně projely dva, dost možná tři autobusy té debilní zelené linky. Dokonce jsem naskočil do špatného busu v obavě, zda nezměnili konečnou linku. Na konec jsem se ale na kolej dostal a ve sprše ze sebe spláchl nepříjemnou náladu a vydal se s kluky na večeři k okénku, kde nemluvný Asiat vyrábí výborné tortilly.<br>
Společně s pivem, které mi Dan dlužil jsme zasedli před školní branou a diskutovali o cestách minulých i budoucích. <br>

### 6.6. Středa - Kelli nás zve na aktivitu

Za posledních asi deset dní se v mém deníku nakupilo spousta poznámek, ale žádný text. Bylo třeba s tím pohnout  středa je k tomu den jako stvořený. <br>
Kelli říká,že mám pozvat všechny na aktivitu<br>
Čínština<br>

### 7.6. Čtvrtek - Kromě sportu se nic neděje

Čtvrtky jsou většinou dnem odpočinku od hektických víkendů prodloužených až do úterních večerů. Dnešek toto pravidlo naprosto potvrdil i přes to, že vzbudil už v šest ráno. Možná protože Jarda včera říkal, že v šest vstávat bude, aby stihl motorkový výlet.<br>
Čas jsem se rozhodl využít na běhání a dopsání deníku. Chybí mi už asi deset dní, což je krize. Napřed ale to běhání. Od minula jsem znal tempo metronomu pro běh tempem 4:46 min/km. Takže jsem využil linearity napočítal, že na 5 min/km je třeba běžet se sto šedesáti jedna údery za minutu.<br>
Nevyšlo to. Tempo jsem měl nakonec 5:30. Ale hezky stabilní.<br>
Po sprše jsem se vrátil do postele, kde jsem si dopisoval deník. Poslouchal jsem u toho glitchhop a bavil se o něm s Filipem. Neměl pochopení pro techno, natož pro jeho podivně pomalou verzi plnou atypických zvuků. Mě ale při něm příjemně ubíhal čas.<br>
Rychlý oběd v menze a poté opět hodinka polehávání následovaná hodinkou plavání v bazénu. Vedle mě plaval postarší Taiwanec. Celou dobu kraulem s tak příšerným stylem, že jsem hodně krát přemýšlel, jak mu slušně naznačit, že kopnutí pravou nohou do vody tak, až se rozstříkne do okolí mu nijak zvlášť v pohybu dopředu nepomáhá. Ale nakonec jsem mu nic neřekl. Nevím, zda jsem se bál, nebo mi to vlastně bylo jedno.<br>
Erik pro nás připravil něco jako přepadový test. Nicméně ho nijak nehodnotil. Nevím, zda to bylo tím, že jsem ráno běhal a odpoledne plaval, ale na čínštině jsem usínal. Možná za to mohla klimatizace. Nicméně, existuje-li v průběhu dne moment, kdy nejsem schopen se soustředit. Je to od šesti do osmi hodin odpoledne.<br>
Po hodině jsme si odložili věci na koleji a vyrazili na večeři do franšízy. Jejich vegetariánské knedlíčky mi opravdu začaly chutnat. Bavil jsem se s Thomasem o mých náramcích. Když jsem mu řekl, že některé mám na ruce už dva roky a ani jeden z nich nelze sundat, zhrozil se tak neskutečným způsobem, že jsem se musel opravdu rozesmát. <br>

### 8.6. Pátek - Aligator river

Zaspal jsem, a proto jsem si nestihl dát své každodenní vločky. Než jsem došel na angličtinu, tak jsem si přečetl, že Katarinina mamka bourala na dálnici v autě. Prý se jí nic vážného nestalo, ale leží v nemocnici. Trochu mě ta informace rozhodila, takže jsem příliš nevnímal, co Jeff říkal. I ty jeho články jsem v podstatě jen prolétl, aniž bych jim věnoval kdoví kolik pozornosti.<br>
Dvě věci mě přece jen zaujaly. Na Taiwanu je docela vysoký počet sebevražd. Život si vezme šestnáct lidí ze sta tisíc. To je čtyřikrát víc, než smrtí způsobených cizím přičiněním. V 台北 se chlubili tím, že spokojenost stoupá a z šestnácti se jim podařilo udělat devět.<br>
Tou druhou zajímavou věcí, byl článek o internetové nahrávce, kterou polovina lidí slyší jako „Laurel“ a druhá jako „Yanny“.<br>
Po hodině jsme pouštěli nahrávku Jardovi zarazilo mě, že na koleji slyším opačné slovo než ve třídě.<br>
Protože na víkend nebyl žádný plán, bylo třeba nějaký vymylset. 陽明山 se jevil jako dobrá volba. Zapřáhnul jsem Google do práce, ale po chvíli jsem plánování vzdal. Není to moje parketa. Prostě tam pojedu a uvidím.<br>
Na barvách jsme dělali něco, čemu paní učitelka říkala Colormatching. Žádá extra uábava to nebyla a když jsem dokončil své dílé, všechno vypadalo stejně. Přesně to mi taky řekla.<br>
Během hodiny jsme se s 郁絜 dohodli, že se potkáme v sobotu, týden předtím, než odletím. Na Tour Guidinguidingu jsme měli velmi zajímavou náplň. Pan učiteka přišla s příběhem o ženě a muži, žijících na opačných březích řeky.<br>
Žena zatoužila vidět muže, a tak poprosila převozníka, aby jí přes řeku převezl. Ten požadoval, aby s ním strávila noc. Protože žena toužila vidět svého muže, vyspala se s převozníkem. Když se to ale její muž dozvěděl, urazil se a rozešel se s ní.<br>
Žena poté potkala dva další muže a vyprávěla jim její příběh. Jeden řekl, že to není jeho problém a druhý řekl, že si ji vezme, ale nebude to svatba z lásky.<br>
Měli jsme očíslovat, kdo v příběhu nám vadí nejvíce a kdo je nám naopak sympatický. Strhlo to docela diskuzi, i přes to že průvodcovstvím to mělo společného pramálo.<br>
Po hodině Jarda odjel a já společně s Danem jsme hledali pláže, které by stálo za to navštívit. A na večeři jsme šli do knedlíčkárny na konci ulice. Naposledy když jsem tam byl mi přišlo, že nemají nic bezmasého, takže se mi tam příliš nechtělo. Po pečlivějším prostudování menu jsem ale našel knedlíčky, plněné zeleninou, které byly dokonce levnější než ty masové. Chutnaly trochum jako by v nich bylo víno na vaření a po důkladném prostudování místnosti jsem našel basu prázdných láhví od onoho vína na vaření. <br>

### 9.6. Sobota - 陽明山

Vstal jsem až po osmé, místo v sedm, na kdy jsem si nastavil budík. Stihnul jsem se osprchovat, zabalit a stejně jsem dvacet minut čekal na Filipa. Když se konečně vykopal z pokoje ven, šli jsme společně do raníkárny na burger a 奶茶. <br>
Po jídle jsme se přesunuli na stopovací křižovatku a podařilo se nám zbořit rekord. V podstatě jsem jen vytáhl ceduli, ukázali jí kamioňákovi, který zrovna stál u silnice a on kývnul, že do 台北 jede. Jeho kamion byl naprostým opakem toho, kterým jsme jeli prve. Krásně čisté Volvo. Dokonce jsem si musel sundat boty, než jsem se posadil dozadu.<br>
Neuměl anglicky ani slovo a nějak se nám nedařilo dorozumět. Dost často opakoval něco, čemu jsme nerozuměli, ale nakonec jsme to prostě nechali náhodě.<br>
Skončili jsme v 新店, což bylo přesně to, co opakoval. Na konci zelené linky. Filip vypadal trochu zpruzele, že jsme tak daleko od centra ale mě to bylo putna. Byl jsem v 台北, byl.<br>
Doplnili jsme EasyCard a vyrazili do centra. Filip měl v plánu zajít do Apple Storu, aby si dal jeho super macbookovou SD kartu do jejich počítače, aby si přendal data. Jeho počítač totiž definitivně dodělal. Já jsem zase měl plán v místní alternativě RockPointu koupit lana. <br>
Tam jsme šli první, ale měli zavřeno až do dvanácti. Přešli jsme tedy do apple obchodu, taky od dvanácti. Domluvili jsme se tedy, že se setkáme v metru, a šli každý do svého obchodu. V mém obchodě jsem se čínsky optal, zda mají lana (teď už nevím, jak to říct), ale během krájení lana, které jsem si vybral, jsem zjistil, že klučina mluví obstojně anglicky. Znal taky českou republiku, kvůli lezečkám Ocun.<br>
Lano stálo třicet za metr, což byla docela dobrá cena. Nakoupil jsem dvakrát pět metrů a vyrazil za Filipem, protože tomu to jako vždy trvalo. Dostal pořadové číslo, ale lidé s rezervací ho předbíhali. Řekl jsem mu, že na něj budu čekat ještě čtvrt hodiny a pak půjdu. Do čtvrthodiny se nic nestalo, a tak jsem šel. Filip šel se mnou, protože to opravdu vypadalo, že tam stejně ničeho nedosáhne.<br>
Metrem jsme přejeli do Shilinu. Tam jsme nakoupili ovoce a sušenky v PXmartu a ě jsme našli správnou zastávku autobusu R5, který nás odvezl nahoru do vesničky, ze které vyjížděly autobusy do 陽明山.<br>
V parčíku jsme doplnili vodu z pítka a poté nastoupili do sto osmičky, kterou jsem minule stopnul v opačném směru. I přes to, že oba naše telefony disponují GPS, přejeli jsme naší zastávku a skončili v 兒子平 místě, kde jsem minule skončil. Dalo by se tak říct, že moje pěší túra skrz 陽明山 pokračovala bez přeskoku. Pěšky jsme se vydali zpátky a potom po schodech tak kluzkých, že jsem se na nich dvakrát málem natáhl.<br>
Údolíčko stálo docela za houby, ale potom jsme šli moc hezkou oblastí, kde se fotili svatebčané a cosplayeři. Na horu k sírovému kráteru, který nám Marek doporučil jsme šli skrze plantáž hortenzií. Protože růže, které Filip Yuni koupil, byly první kytky, které dostala. Nabádal jsem ho, aby pořídil taky tyhle. Dal na mou radu a nakoupil tři modré květy.<br>

<a href="../images/2018_june/9_1.jpg" target="_blank"><img src="../images/thumbnails/2018_june/9_1.jpg"></a>

Když jsme zdolali dvousetmetrové převýšení, octli jsme se v mraku. Kráter byl sice cítit, ale ne vidět. Chvíli jsme postávali na vyhlídce, ze které se dalo vyhlížet až pět metrů do dáli, pojídali sušenky, když tu se mrak roztrhl a dovolil nám jeden letmý pohled na horu před námi. Intervaly ve kterých bylo vidět do dálky se postuponě prodlužovaly.<br>
A tak jsme se šli podívat až přímo ke zdroji sirného zápachu. Bylo to místo stvořené pro turisty. Filip se rozhodl, že je na čase vrátit se do 台北 za Yuni a já ho doprovodil na zastávku. Autobus přijel tak po deseti minutách, Filip naskočil, já mu zamával a v mobil jsem začal hledat kudy dál. Dřív, než jsem ale dospěl nějakého rozhodnutí, slyšel jsem Filipa, jak běží zpátky. Nechal totiž na zastávce ony modré Hortenzie. Naštěstí mu měl jet ještě jeden autobus, dokonce mu to prý řidič potvrdil.<br>
Tentokrát už jsem s ním ale nečekal. Altán, kde jsme byli s Danem domluvení na srazu byl 5 kilometrů ode mne a cesta vedla skrz nevyšší horu v parku. Na té jsem potkával další sirné výdechy hory. Čím výš jsem byl, tím hezčí byly.<br>
Škoda jen, že kvůli mrakům nebylo vidět daleko. Maximálně tak 15 schodů přede mne. Na druhou stranu to byl mysteriózní zážitek. Zpocený jsem dosáhl prvního ze dvou vrcholů na cestě. Lehl jsem si na lavičku a oddechoval. Neměl jsem ale času nazbyt, neboť už se začalo stmívat a já měl ještě jednu horu před sebou.<br>

<a href="../images/2018_june/9_2.jpg" target="_blank"><img src="../images/thumbnails/2018_june/9_2.jpg"></a>

Cestou jsem potkal zajímavé lidi. Slepého chlapce, který se zřejmě rozhodl, že slepota není překážkou při zlézání hor a povídavého chlápka Jamese, který si se mnou vyměnil LINE. Cestou dolů už začala nefalšovaná tma. Altán měl být třicet metrů ode mne, ale vůbec jsem ho ve tmě a mlze neviděl. V dáli jsem ale slyšel nějakou párty. Pokračoval jsem podle mapy. Patnáct metrů, pořád nic. Z mlhy vystoupil až když mapa ukazovala, že jsem pět metru od něj. <br>
Dvoupatrový kulatý altán, na místě, odkud by zřejmě byl moc hezký výhled, kdyby nebylo rychle přelévající se mlhy přes mou osobu. Všechno jsem měl vlhké a když jsem si zavěsil hamak, navlhnul i ten.<br>
Dana jsem tam nenašel, zato zvuky párty mi přišly překvapivě blízko. Vzpomněl jsem si na scénu z Hobita, kdy trpaslíci sejdou z cesty kvůli elfské hostině. Rozhodl jsem se nesejít z cesty a setrvat na studeném mokrém osamělém místě. A dobře, že jsem to udělal. Po půl hodině se objevil Dan. Zvláštní setkání takhle v mlze, ale měl jsem z toho upřímnou radost. Přece jen jsem se doposud cítil osaměle.<br>

<a href="../images/2018_june/9_3.jpg" target="_blank"><img src="../images/thumbnails/2018_june/9_3.jpg"></a>

Spolu jsme se bavili, jak se na ztratil na motorce, do altánu musel jít pěšky a doufá, že mu nikdo u krajnice nesebere motorku.<br>
Během naší diskuze odešly mraky a pod námi se vybarvil nádherný výhled na noční 台北. Fotili jsme a když jsme se se rozhodli jít spát, Dan objevil, že nemá lana. Docela štěstí, že jsem zrovna koupil dvě nová pro sebe, a tak jsem mu mohl půjčit ta stará. <br>

### 10.6. Neděle - Nejhezčí místo na Taiwanu

Někdy před čtvrtou mě vzbudil vítr. Při zachumlávání do deky jsem zaslechl Dana a zjistil, že je vzhůru už prý nejméně půl hodiny. Bez deky mu byla zima, takže jsem mu půjčil alespoň své dlouhé kalhoty. Ty mu prý pomohly, jak jsem se dozvěděl o dvě hodiny později, kdy už jsme vstávali na dobro.<br>
V druhém patře našeho altánu jsem fotil panorama s vycházejícím sluncem. Když se kolem nás začali rojit turisté, sbalili jsme se a vyrazili ze schodů dolu k Danově motorce.<br>

<a href="../images/2018_june/10_1.jpg" target="_blank"><img src="../images/thumbnails/2018_june/10_1.jpg"></a>

Došli jsme k parkovišti, kde mimo jiné byl oficiální hotspring. Taková budka s genderovým rozdělením. Přidali jsme se k starým chlápkům, kteří považovali plavky za zbytečnost.<br>
Před vstupem do vykachlíkovaného bazénku, bylo třeba se pořádně opláchnout studenou vodou nabíranou do misky.<br>
Voda byla sirnatá a staří páni si jí evidentně užívali. Nás to přešlo tak po patnácti minutách.<br>
U návštěvnického centra jsme doplnili láhve a vyrazili k bodům, které jsem si označil na mapě. Vodopády, zelné stráně, další hotspring, vyhlídky, potoky a zavěšený most. Ten byl první ze zastávek, vlastně asi jen dvě stě metrů. Cestou k vodopádu na kluzkých kamenech, kde jsem se nejednou málem natáhl, nás zdravili místní jejich raním pozdravem 早 a 早安. <br>
Ve vodopádu se naneštěstí nedalo koupat. Za prvé tam byla cedule s pokutou, ale co nás spíše odrazovalo byli turisté, kteří by na nás zavolali strážce zákona.<br>
Cestou zpátky jsme zahlédli zajímavý přírodní úkaz. Modrou vosu, která táhla švába. To by samo o sobě nebylo moc zajímavé, ale Dan vygooglil, že vosa využívá neurotoxin, kterým švába připraví o pod sebezáchovy a poté ho kusadly a dalším jedem ovládá, tak aby šel za ní do jejího hnízda, kde do něj naklade vajíčka. Larva poté v přesném pořadí vyžírá orgány stále živého švába tak, aby vydržel jedlý co nejdéle.<br>
Na pastvinách byly krávy. Protože poblíž bylo parkoviště, spousta Taiwanců se s krávami fotila a polehávala v skotem zkrácené trávě. Vylezli jsme na výhled k válečnému bunkru ale, cesta dále by nás zavedla do nikam, takže jsme se vrátili a rozdělili. Dan šel zpátky ke svému skútru a já se s Rage Against the Machine v uších vydal na další trail horami. Schody začínaly být setsakra strmé. Jejich fotka mi ale poté vysloužila mnoho srdíček na instagramu. Co ale instagram nezachytil, byl pach síry, mlha válející se v údolí a celkový pocit svobody.<br>
Krátká tráva přešla v dlouhou trávu a ta přešla v les. Mosty křižovaly lesní potůček, který se díky vodopádům podél cesty pomalu transformoval v říčku a když jsem dorazil k silnici, dalo už se mluvit o řece. Než jsem ale došel na parkovitě u řeky, zastavila mě povídavá Číňanka, která se mě snažila zlákat na studium v Číně. Nakonec jsme vyměnili LINE a já byl zase volný.<br>

<a href="../images/2018_june/10_2.jpg" target="_blank"><img src="../images/thumbnails/2018_june/10_2.jpg"></a>

Na lavičce u parkoviště jsem si dal poslední chléb se zelím, a sušenky, které mi moc nechutnali. Objevil jsem ale, že k nim dávají kakaový nápoj v prášku, což jejich nákup ospravedlnilo.<br>
Prozkoumáním map jsem zjistil, že jsem minul odbočku a budu muset jít dva kilometry po silnici. Naštěstí to byla cesta hezká vinoucí se nad údolím, vyhloubeném teď už skutečnu řekou.<br>
Když jsem došel na křižovatku, která mě měla nasměrovat k předem nalezenému hotspringu, místní mě nepustili dál za ceduli zákaz vstupu. Docela mě naštvali, protože jiná cesta byla o čtyři kilometry dále, stále po silnici.<br>
Na chvíli jsem lehl na zastávku a odpočíval. Polovinu cesty bych se mohl nechat svézt nějakým autem a tam jsem vztyčil palec k nebi. Pouze čínsky mluvící řidič jenž mi zastavil nechápal, že chci vzít jen o pár kilometrů dál a ne až do vesnice na pobřeží a nakonec se slovy „don’t know“ dupl na plyn.<br>
Radši jsem to prostě ušel. Aspoň že výhled byl hezký. Cesta podél řeky, kde železitá voda zbarvila kamení na červeno.<br>
Čím blíže jsem byl hotspringu, tím více místních jsem potkával. A když jsem dorazil na místo, vůbec jsem se jim nedivil. Šlo o malé údolíčko, kde se setkávaly tři potoky. Jeden velký, ledový a dva horké. Jeden z těch horkých byl zřejmě železitý, druhý sirný. Příroda a lidé utvořili z kamení jezírka, kde se potoky různě setkávali a vytvářely různé teploty vody. Také tam někdo přinesl trubky a vytvořil tak masážní vodopády ledové vody do teplého jezera. Aby toho nebylo málo, pár metrů proti proudu ležel starý bagr, který dodával celému místu nádech absurdna a dokonalosti.<br>
Vydržel jsem tam několik hodin, během kterých se tam otočilo docela dost lidí. Na mé zavolání se nakonec dostavil i Dan, nafotil několik fotek na skutečný foťák a pak se přidal k láznění.<br>

<a href="../images/2018_june/10_3.jpg" target="_blank"><img src="../images/thumbnails/2018_june/10_3.jpg"></a>

Se stmíváním jsme vyrazili zpátky ke skútru a na něm v mírném dešti, který na skútru tak mírný není, jsme dorazili do vesnice na pobřeží. Spíše malého města.<br>
Večeřeli jsme v podniku, který musel být buď pro trpaslíky, nebo inspirován japonskou, kulturou, protože židle byly od země asi tak dvacet centimetrů. Chuť jídla ale byla znamenitá.<br>
Spánek jsem měl naplánovaný v altánu na pobřeží. Co jsem ale naplánováno neměl, bylo to, že altán byl v areálu pro skútry nepřístupném. Po nekonečných schodech od pobřeží plných šneků a žab jsme se k altánu dostali, ale mířila na něj kamera s lampou, což v nás vzbouzelo značnou nedůvěru. Pomocí mobilů jsme se nakonec dohodli, že popojedeme do altánu, který je na pobřeží, nedaleko jaderné elektrárny.<br>
Byl kouzelný, ale střechu měl docela vysoko a sloupy hodně na kraji, což by v případě deště nezaručovalo přílišnou ochranu. O tom jsme se ostatně přesvědčili druhý den ráno. <br>

### 11.6. Pondělí - Průtrž mračen

Vzbudilo mě poprchávání. Pár kapiček na obličeji. S neblahou předtuchou jsem hamak namotal na sloup altánu. Vítr se zvedal a z poprchávání se stal déšť. Ten zvednul i Dana. Dřív, než ale rozvázal uzel, kterým minulého večera kompenzoval nedostatečnou délku lana, z deště se stal brutální slejvák urychlovaný větrem z oceánu. Směr deště byl téměř rovnoběžný se zemí a funkce altánu tak naprosto selhala. Přidaly se kroupy a já se jal zachraňovat batoh, protože na zachraňování čehokoli mimo krosnu už bylo pozdě.<br>

<a href="../images/2018_june/11_1.jpg" target="_blank"><img src="../images/thumbnails/2018_june/11_1.jpg"></a>

Dan stále bojoval s uzly, ale sílící vítr utrhnul lano dříve, než se mu povedlo je rozmotat. K dešti se mezitím přidaly kroupy a já jsem se schovával za sloupem, snaže se zachytit to inferno na svůj doufejme vodotěsný mobil. Situace se asi po deseti minutách začala lepšit. Skrz na skrz promočen jsem stál mimo altán a sledoval tu potopu a mraky pomalu se trhající a mizící za horami.<br>
Z ničeho nic přijela na skútru paní, posbírala kolem nás odpadky, aniž by s námi prohodila slovo a zase odjela. Zajímavé intermezzo.<br>
Vyždímali jsme hamaky, ručníky, prostěradla a deku co to šlo a rozloučili jsme se. Já jsem měl v plánu navštívit Yehliu, kde Dan už byl. Pěšky jsem se vydal podél pobřeží tunelem a vesnicí. Asi po půl hodině jsem dorazil ke geoparku. Studentská cena 40 TWD se dala skousnout. A tak jsem se připojil k proudu turistů, fotících si selfíčka u pískovcových útvarů. Park byl na útesuvedoucím docela daleko do moře, ale nikdo z turitů se nevydal dozadu. Kromě mě samozřejmě.<br>

<a href="../images/2018_june/11_2.jpg" target="_blank"><img src="../images/thumbnails/2018_june/11_2.jpg"></a>

Na konci byl vysílač a altán s výhledem do moře a na pobřeží. Spravil jsem pár fotek a vydal se zpátky mezi davy.<br>
Když už mě to tam omrzelo. Posnídal jsme omeletu a 奶茶 v místní raníkárně. Na místním internetu jsem odepsal na zprávy a vydal se pěšky dál. Do místa, kde se nachází tzv. Futuro Houses. Jeden z nejslavnějších urbexů na světě. Na pískovcovém pobřeží byly další altány, v případě deště obdobně platné jako ten náš.<br>
Komplex Futuro Houses nebyl zdaleka tak opuštěný, jak jsem očekával. Některé domky, byly dokonce obydlené. Většina jich ale byla ve stavu, za hranicemi možné opravy. V 7-11 jsem nakoupil pálivé nudle, kterými jsem měl v plánu bojovat proti prochladnutí. Myslím, že se zadařilo na rozdíl od stopování auta do Keelungu. Vyrazil jsem proto do krámu a nakoupil fixu. Vystačila mi k tomu má čínština což mě potěšilo.<br>

<a href="../images/2018_june/11_3.jpg" target="_blank"><img src="../images/thumbnails/2018_june/11_3.jpg"></a>

Zastavil mi devět a dvacetiletý klučina, který telefonoval mamce, sestře a přítelkyni o tom, že mě veze. Hodil mě na nádraží v Keelungu. Zrovna bourali starou halu, protože dostavili novou moderní. Myslím, že za pár let bude Keelung hezké moderní město, ale ten den bylo hnusné přecpané město. Žádná zeleň pouze nehezký přístav.<br>
Podle map jsem dorazil do prádelny, kde jsem vysušil své vodou promočené věci. Také jsem sepsal stopovací ceduli, jejíž použití se nakonec minulo účinkem. Jediný, koho cedule u dálničního nájezdu, hned vedle vlakového nádraží, zastavila byl dělník se zuby rudými od betelu, s radou, že mám jet vlakem nebo taxíkem. Po asi půlhodině jsem se rozhodl jeho rady využít. Internet mě informoval o příhodném autobusu jedoucím přímo do 新竹. Na nádraží mě ale paní nepříjemně překvapila tím, že autobus jezdí jen v pátek a o víkendu. A tak jsem nakonec opravdu jel vlakem. <br>

<a href="../images/2018_june/11_4.jpg" target="_blank"><img src="../images/thumbnails/2018_june/11_4.jpg"></a>


### 12.6. Úterý - Oběd v restauraci zítřka

Naspal jsem snad deset hodin. Konec konců proč ne. Na výletě jsem spánek značně opomíjel, respektive přírodní podmínky ho opomíjely za mě.<br>
Z postele jsem se dostal až dvě hodiny po probuzení, jelikož jsem se začetl do Zelené míle.<br>
Na oběd jsme šli do restaurace, o které už jsem několikrát slyšel, ale nikdy jsem v ní nebyl. Pravděpodobně jediný. Její devízou byl objednávací automat s dotykovým displejem a obrázky vyfocených jídel. Teoreticky ideální způsob objednání jídla pro cizince. Skutečnost ale byla taková, že interface byl ve složité čínštině, obrázky chyběly, a nakonec jsem prostě objednal jídlo tak, že jsem řekl Thomasovi ať obsluze řekne, ať mi udělají burger bez masa. Stál třicet. Byl to spíš sendvič než burger, ale proč ne.<br>
Nad jídlem jsme diskutovali o rozhodnutí Taiwanské vlády zbavit se všech plastových kelímků, brček a víček na nápoje od příštího roku. Kdyby Dana pustili k vládě, byl by z něj ekolog-diktátor. Zakázal by všechno, co není znovupoužitelné nebo má nějakým způsobem negativní vliv na přírodu.<br>
Odpoledne přijel Jarda z RTmartu. Přivezl kopu pivek, a nejen tak ledajakých. Přivezl krabici Guinessů, ke kterým byly fancy ponožky. To přesvědčilo Dana, aby taky vyrazil do RTmartu. Přidal jsem se k němu a Jarda dospěl k názoru, že sám by neměl co dělat, a tak jel s námi. V obchode jsem nakoupil baterky do náramku, vložky do bot, pivo, další pivo, burákové máslo, banány a z ničeho nic se cena vyšplhala na tisícovku dolarů. Nevím, jak se to stalo.<br>
Řekl jsem si, že je třeba šetřit. Na večeři jsme ale šli do restaurace. Do té restaurace, kterou so Jarda před rokem vyhlídnul na steetview, ale nikdy jsme jí nenavštívili. A myslím, že už nikdy nenavštívíme. Za prvé, každé jídlo bylo z masa a za druhé, všechno bylo přesolené. Nevím, jak se to stalo, ale zase jsem utrácel. Taky nevím, proč jsem si koupil sušenky ve slevněnce a už vůbec nevím proč jsem utratil dalších sto patnáct dolarů za kulečník, který jsem prohrál na plné čáře. <br>

<a href="../images/2018_june/12_1.jpg" target="_blank"><img src="../images/thumbnails/2018_june/12_1.jpg"></a>


### 13.6. Středa - Koncert

Dopoledne jsem četl knížku<br>
Ve dvanáct vyrážíme do aktivity centra na „aktivitu“ na kterou nás pozvala Ashley. O co konkrétně mělo jít nikdo z nás nevěděl. Jediná informace, kterou mi minulý týden předala bylo, že aktivita se odehrává během oběda, z čehož jsem vydedukoval, že půjde o nějaké jídlo, jak je na Taiwanu zvykem.<br>
Nemýlil jsem se. Šlo o přípravu rýžových knedlíčků. Jak už jsme se na Tour Guidingu dozvěděli, rýžové knedlíčky lidé házeli do vody, aby odlákaly dravé ryby od těla místního hrdiny, který se na protest proti císaři šel utopit. Od té doby se pořádá Dragon Boat Festival, který právě začínal.<br>
Každý jsme si připravili knedlíček z lepavé rýže a dalších ingrediencí, zabalený do bambusového listu. Poté jsme plnili Taiwanské 小籠包 a vařili je v hrncích na přenosných vařičích. Měli dokonce vegetariánskou náplň, což mě potěšilo.<br>
Navařili jsme jich hodně, a byli jsme tam déle než ostatní, pomáhali jsme uklidit stoly a díky tomu jsme dostali přebytečné čaje a knedlíčky.<br>

<a href="../images/2018_june/13_1.jpg" target="_blank"><img src="../images/thumbnails/2018_june/13_1.jpg"></a>

Pak jsme se přesunuli do místnosti s pianem, kde probíhala naše první zkouška kapely. Šli jsme tam, jelikož minule tam ležel cajon, na který by Kali mohl bubnovat. Ale nebyl tam, a tak si musel vystačit s papírovou krabicí.<br>
Nevím, proč jsme vybrali píseň, kterou nejenže neuzpívám, ale ani nenasadím správný tón na začátku, protože začíná kvintou. Nakonec jsme se dohodli, že Jarda mi ten nezapamatovatelný tón zahraje před začátkem písně.<br>
To přesně udělal na oficiální zkoušce v sále před lidmi z hudební třídy. Chytil jsem se fajn, ale prý neumím zpívat do mikrofonu. Dával jsem ho příliš od těla a nebylo mě slyšet. Napodruhé to prý bylo lepší.<br>
Jarda pozval k nám na pokoj Couchsurfera z Aljašky. Měl přijet po koncertě po měsíčním pobytu někde uprostřed ničeho v Indonésii.<br>
Převlékli jsme se do košil, ještě jednou jsme píseň přehráli na pokoji a šli jsme na koncert. Jarda si s sebou vzal do ručníku dvě pivka a brčko. Nenápadné jak blázen. Koncert začal nenápadně s dvanáctiminutovým zpožděním. Opravdu přišel školní prezident, a všechny židle byly plné.	 <br>
Když přišel na řadu Ken, spustil svůj turecký pochod ve verzi „rychlé převíjení“. Udělal tam několik chyb, ale dokázal to zamaskovat a zřejmě si to užil. Po něm přišla harfistka. Té jsme hodně fandil a udělala chyb podstatně méně než Ken. Duo „divné Vietnamské jednostruné housle“ a zpěvačka bylo velmi příjemné na poslech<br>

<a href="../images/2018_june/13_2.jpg" target="_blank"><img src="../images/thumbnails/2018_june/13_2.jpg"></a>

Harfa<br>
Divný housle<br>
Jarda mi nedal tón<br>
Úplně jsem to posral<br>
Po refrenu se to docela podalo<br>

<a href="../images/2018_june/13_3.jpg" target="_blank"><img src="../images/thumbnails/2018_june/13_3.jpg"></a>

Lidi tleskali<br>
Cup song<br>
Hledám jessie<br>
Zpátky na koncert<br>
Společně na kolej<br>
Erin se chce fotit<br>
Zpátky na koncert<br>
Zpátky na kolej<br>
Převlékání<br>
Před bránu<br>
Enoch dorazil<br>
Pivko <br>
Sedíme před bránou a bavíme se s amikem<br>
Přepadá mě spavost<br>
Jdu na kolej v krčku ješte odepisuji<br>
Marek zamknul <br>
Jdu spát ke klukum<br>

### 14.6. Čtvrtek - Švábody

Další týden uběhl jak voda. A já jsem do deníku zase nic nenapsal. <br>

### 15.6. Pátek - Paní učitelka otvírá bar

Proti zbytku večera proběhlo dopoledne celkem tradičně. Články na angličtině, kreslení vnímání barev v různých obdobích života na chromatologii. Kluci poté odjeli na skútrech do 台北 a já s Filipem jsme šli na Tour Guiding, po kterém jsme šli stopovat stejným směrem jako odjeli kluci, protože na večer jsme byli od paní učitelky pozvaní na otevírání jejího baru.<br>
Stop nebyl bůhví jak úspěšný, ale po půl hodině se konečně poštěstilo. Jedno auto nás spatřilo, na další křižovatce se otočilo a poté nás paní nabrala. Na zadní sedačce seděli holčiny z naší školy. Poznal jsem je. Chodíme spolu na barvy. Když o tom tak zpětně přemýšlím, už to mi mohlo říct, že je něco špatně. Ale paní řidička byla usměvavá, mluvila do telefonu, kde měla spuštěnou nějakou aplikaci s bílým kruhem. Občas se zpátky z telefonu ozvalo nesrozumitelné chraplání podobné tomu, co vydává kamioňácká vysílačka.<br>

<a href="../images/2018_june/15_1.jpg" target="_blank"><img src="../images/thumbnails/2018_june/15_1.jpg"></a>

Nevzala nás po dálnici číslo tři, ale dolů do města. Po asi deseti minutách se zeptala, zda skutečně chceme do 台北 a na svém iPhonu napsala do kalkulačky 1700. Počkat… ona chce 1700 za to, že nás hodí do 台北? Tak to teda ne. Snažil jsem se jí vysvětlil, že nechceme jet taxíkem, že jsme stopaři a nemáme peníze, ať nás pustí ven. Jediné, co jsem její čínštině rozuměl bylo, 公路, což je dle mé slovní zásoby dálnice a z toho jsem usoudil, že nás na dálnici nechce vyhodit.<br>
Po dalších deseti minutách sjela z dálnice do 竹北 což je technicky vzato asi stále 新竹, ale je tam zastávka HSR. Tam zřejmě jely ony dvě holky z barev, které nám byly nápomocné nula nic. Člověk by řekl, že vysokoškolák bude umět alespoň něco anglicky, ale jedna vypadala, že si zrovna střelila peří a druhá koukala do telefonu.<br>
Ani v 竹北 nás nechtěla pustit ven a od dálnice nás odvezla dobré čtyři kilometry opravdu na zastávku HSR. Tam jsme konečně vystoupili. Já docela vzteklý, protože jsme byli uprostřed ničeho a HSR stojí asi jako můj měsíční rozpočet.<br>
Myšlenku stopování jsme ale nezazdili. Museli jsme popojít na lepší místo, ale stále jsem věřil, že to půjde. Popošli jsme asi 2 kilometry k frekventovanější cestě. Nikdo na ní ale nezastavoval, protože tam nebylo dost místa. Ještě k tomu se rozpršelo. Hodně rozpršelo.<br>
O dalších pár set metrů vypadala situace o něco lépe. Vedle nás už nebyly budovy, ale volné prostranství, zřejmě hřbitov. Po pár minutách nám zastavila paní s malým klučinou na zadních sedadlech. Ona neuměla anglicky ani slovo, ale ochotně přeházela věci dopředu, kluka posadila vedle sebe a nás pustila do auta. Kluk anglicky povídal, že „Taoyuan Subway“ a to nám v tom dešti přišlo jako dobrá alternativa. Metrem už se do 台北 dostat dá. (Zpětně jsem zjistil, že to stojí 160 Twd, takže bych byl naštvaný tak jako tak.)<br>
Co se ale nestalo. Paní chvilku kličkovala autem a najednou jsme jeli zpátky na HSR. V tom momentu mě opustily zbytky dobré nálady. Nešel jsem přes tři kilometry deštěm, jen abych skončil v bodě nula. Čínsky jsem řekl, že nechceme na rychlý vlak. Gramatika asi hodně utrpěla, nicméně paní to pochopila a zavolala manželovi. Ten uměl anglicky a spolu jsme se domluvili, že nás hodí na TRA, pomalou, ale levnou variantu Taiwanských vlaků. Po dalších dvaceti minutách jsme se loučili před vlakovým nádražím 竹北 a když jsme kupovali lístky, klučina za námi ještě přiběhl a každému nám dal láhev čaje.<br>
Byli to moc hodní lidé. Škoda, že ten čaj chutnal jako když zvracíš.<br>
Dvě hodiny v trapu, další hodinu a půl zabil vlak a cesta stála 90 TWD na studentskou. Asi nejsmutnější stop v historii Taiwanu, jak to poté nazval Dan.<br>
Na hlavním nádraží jsme vybrali peníze z bankomatu. Ač si vedu podrobné záznamy o útratách, někde zmizelo téměř tisíc dolarů. Tu záhadu jsem nakonec nikdy nevyřešil. Zaúčtoval jsem to jako neznámé výdaje.<br>
Červenou linkou jsme se odebrali k výstavišti. Měl jsem pocit, že stanici 圓山 začínám znát nazpaměť. Filip napsal klukům a dozvěděl se, že šli na grill. Vyjeli jsme za nimi, ale po jedné stanici zjistil, že za 10 minut zavírají. Vystoupili jsme a šli pěšky zpátky k expu, kde jsme doufali v nějakou stravu.<br>
Nikde nic. Nebo spíš, nikde nic v naší cenové kategorii. Vzali jsme tedy uBike a odjeli k univerzitě, která měla být blíže baru. Co se jídla týče, taky žádná sláva, ale nakonec jsme našli trh, kde prodávali podobné placky jako u nás na rohu. K tomu jsme si ve FamilyMartu koupili Ichbán a sedli si v parčíku.<br>
Po jídle se čas nachýlil k otevírací době baru paní učitelky. Vyrazili jsme tedy pěšky, ale ani jeden z nás neznal přesnou polohu. Filip napsal do skupiny a odepsal mu Marek, který poslal pin přímo doprostřed křižovatky u Cave Books.<br>
„Very fucking useful“ jak by řekl Jarda. Filipa to naštvalo. Začínal být na Marka docela alergický. Ale nakonec jsme to nějak našli. Bar byl maličký a plný lidí. Marek a Ondra posedávali venku u pivka.<br>
Ondra nám představil svou Filipínku, byla moc hezká, ale ne moc hovorná. V baru jsme potkali paní učitelku, která už byla evidentně v náladě. Zjistil jsem, že se jmenuje Kelly. Její přítel za barem vypadal jako Jirka Kára. Asi kvůli té příšerné kšiltovce. Po dvacetiminutovém čekání na Mojito jsem venku potkal Jardu, Dana a Kaliho. Prý potkali nějaké dvě Češky.<br>

<a href="../images/2018_june/15_2.jpg" target="_blank"><img src="../images/thumbnails/2018_june/15_2.jpg"></a>

Z ničeho nic se tam zjevil Florián a měl s sebou dvě Taiwanky. I-Ting a Yu-Ting. Druhá zmíněná byla Couchsurferka u které přespával. První byla holčina, kterou jsme potkali na Borneu. S tou jsem se bavil převážnou část večera, pozvala mě do budhistického chrámu, který vlastní její mamka v 台中.<br>
Paní učitelka odpadla a pospávala na stole. Starala se o ní holčina jménem Chloe. Nevím kde se vzala Lauren, devět a dvacetiletá Taiwanka, která si neustále stěžovala, jak už není mladá. Kaliho kamarád a jeho spolubydlící z Luxu, kteří studují v Pekingu. V nějakém momentu jsme byli koupit iBeer v 7-11 a potkali tam skupinu francouzů. Jarda poté něco valil do Lauren. Celkově by se dalo říct, že moje vzpomínky se začínaly zamotávat a mlžit. Možná to bylo tím, že jsem se dal do řeči s majitelem baru, který mi během řeči připravil několik dalších drinků.<br>

<a href="../images/2018_june/15_3.jpg" target="_blank"><img src="../images/thumbnails/2018_june/15_3.jpg"></a>

Když se slunce vyhouplo na oblohu, bar zavíral. Padlo rozhodnutí, že všichni jedeme k Lauren. Z ničeho nic jsem seděl v taxíku a ranní 台北 utíkala za oknem. U Lauren v bytě jsem padl na gauč a usnul. Alespoň tak si to pamatuji. Jarda je ale rozdílného názoru a prázdná láhev od whisky tak trochu potvrzuje, že jsme před spaním ještě chvíli pokračovali. <br>

### 16.6. Sobota - Do hotspringu

Lauren nás vzbudila někdy kolem desáté. Měla nějaké plány, a tak musela jít. Doprovodili jsme jí autobusem, který kluci nezaplatili, protože nevěděli, že se musí odhlásit na konci jízdy, na stanici metra. Tam jsme se ještě chvíli bavili a poté odjela pryč. Jarda si uvědomil, že u ní nechal foťák. Takže jí napsal, zda se pro něj může někdy vrátit. Já jsem zatím šel do metra vyčistit si zuby. Když jsem z metra vylezl zpátky na povrch, kluci seděli v 7-11 a lámali hlavy nad kocovinou.<br>
Po nanuku a čaji, jsme vyrazili na Kalim tolik vychvalované eggrolky. Navrhoval jsem vzít uKolo, ale podle Kaliho by se to nevyplatilo. Hlavně, že po půl hodině chůze jsme došli do restaurace a stojan kol byl přímo před nim.<br>

<a href="../images/2018_june/16_1.jpg" target="_blank"><img src="../images/thumbnails/2018_june/16_1.jpg"></a>

Žijeme jen jednou, takže jsem si dal tuňákovou eggrolku a Naicha. Byla opravdu výborná. Kluci si ještě přidávali, ale na mě šla kocovina a žaludek jsem měl na vodě. Plánovali jsme co dál a mě došlo, že nemám helmu, takže mě Dan nemůže vzít s sebou. Vyhledali jsme pár bazarů v okolí a vydali se ven.<br>
První obchod jménem Indogo, byl víc vintage shop než bazar. Hrála v něm Sgt. Pepper Lonely Herats Club a celková atmosféra byla hrozně 80’s like. Další z navštívených obchodů byl budhistický bazar Vypadal sakra nadějně, ale helmy neměli. Kali nakoupil dva maličké kalíšky jako suvenýr. To, že z nich nic nepůjde pít mu vůbec nevadilo. Ještě jsme doufali, že hemu najdeme na parkovišti, ale nepoštěstilo se.<br>
Došli jsme do metra. Já jsem měl v plánu vystoupit jinde než ostatní, protože jsem vyrážel do bazaru a kluci jeli řešit něco se skútry. Kali ovšem vybral špatný směr, a tak jsme po jedné zastávce přestupovali na opačnou stranu.<br>
Po několika zastávkách mě kluci opustili a já pokračoval do pobočky stejného bazaru jako v 新竹. Tam už helmu měli, hezkou kytičkovanou. Taky měli přihrádku plnou hardisků a já jsem přemýšlel, jak velká pravděpodobnost, že jsou plné bitcoinů.<br>
Cestou zpátky na metro jsem si koupil něco jako mrkvový džus a v momentu, kdy jsem prošel turniketem, Kali napsal, že mám počkat a metrem nejezdit. Čekal jsem na peronu snad půl hodiny, ale nic kloudného z nich nevypadlo, a tak jsem přejel zpátky k expu. Tam jsem je chvilku hledal, ale odjeli do servisu, a tak jsem si rozložil hamak na trávu a četl knížku.<br>
Nakonec se přece jen ozvali. Nakoupil jsem dva zelné knedlíky a šel jim naproti. Po další půlhodině čekání mě nabrali a společně jsme na skútrech vyrazili do Yangmingshanu. První odbočku jsme minuli, pak jsme se ztratili o kus dál, a nakonec jsem navigoval podle Google map. V parku se rozpršelo a přišla mlha, že nebylo vidět na krok. Nevím proč, ale Češi prostě rádi dělají hloupé věci. Projeli jsme mrak patnáctikilometrovou rychlostí a na opačné straně hory déšť začal ustupovat.<br>
V noci všechno vypadá jinak. Cesta, kterou jsem si přes den tak moc užil byla podivně nudná. Hotspring, ve kterém byl Dan potřetí v jednom týdnu, byl ale podobně příjemný jako přes den. Jistý Taiwanec tam rozmístil světla osvětlená stoupající pára dodávala místu příjemné mysteriózno.<br>
Bílých lidí tam ale bylo více než místních. Dva páry pod vodopádem si to téměř rozdávali a když jeden z kluků hodil druhému plastový balíček, Jarda po nich pokukoval, zda to byly nebo nebyly kondomy. Já si myslím, že to byly žvýkačky, protože ten nehoře žvýkal, a zdola se neozývaly sexuální zvuky.<br>
V noci jsme se zastavili v 7-11 najedli se a potom se dalším vydatným deštěm přesunuli do altánu, který Dan nalezl. Klukům jsem uvázal hamaky a odebrali jsme se ke spánku. <br>

### 17.6. Neděle - Jezírka, gril a noční jízda

V noci byla docela zima. Usínal a probouzel jsem se zamotán do polohy plodu s myšlenkou na pořízení pořádného spacáku. Ráno se roztáhlo až do odpoledne. Takový už je úděl dobře nataženého hamaku. A my jich měli hned pět. Kormě vstupu mezi každým sloupem jeden. Dokonce se nám v noci podařilo rozmístit je barevně symetricky. Kaliho oranžový doprostřed, pak dva zelené a dva modré. Promočené věci jsme dali na zábradlí, aby je usušilo slunce, po chvíli se nedaleko našeho altánu zjevila paní, která plela záhonky kolem hrobky.<br>

<a href="../images/2018_june/17_1.jpg" target="_blank"><img src="../images/thumbnails/2018_june/17_1.jpg"></a>

Snídali jsme každý dva srpky manga. Jedno bylo normální, druhé odérem připomínalo durian.<br>
Když se hodinová ručička přehoupla přes poledne. Sbalili jsme se, zahlédli opice, nasedli na skútry a vyrazili.<br>
Plán byl dorazit do druhého hotspringu z Kaliho mapy. Označen byl docela nepřehlédnutelně a to cedulí „Zákaz vstupu, při porušení hrozí pokuta!“ a ostnatým drátem. S myšlenkou, že co je takto označené musí stát za to jsme se drápali do kopce trávou a korytem sirnaté říčky. Po pár set metrech jsme narazili na první jezírka s horkými potoky. Ke koupání rozhodně nebyl. Následující taky ne a když jsme se dostali na vrchol našeho minihiku, naše hlavy nevěřili vlastním očím.<br>
V krásném prostředí byl postarší pár asiatů naložený ve dvou plastových oranžových vanách, do kterých vedly dvě oranžové hadice. Jedna přímo z horkého pramenu, druhá z ledového jezírka. Rozhodli jsme se, že vylezeme ještě výš, kde už byla pravděpodobnost teplé vody minimální. Muselo se projít ledovým jezírkem, takže jsem s Kalim pouze v plavkách vyšplhal trasu obtížnosti nejméně 5. Ale kromě dalších moc hezkých jezírek, jsme nic nenašli.<br>
Dan se rozhodl přírodu přelstít a začal kopat a přestavovat kamení tak aby měl vlastní horké jezírko. U toho krásného modrého jsme se všichni vyfotili na polaroid. A já jsem se šel napařovat na kámen nad horkým pramenem. Připomínalo mi to Kosino.<br>

<a href="../images/2018_june/17_2.jpg" target="_blank"><img src="../images/thumbnails/2018_june/17_2.jpg"></a>

Jarda s Kalim odjeli dříve než mi ostatní. Jak jsem se později dozvěděl na Jarda měl sraz s Lauren. Myslel jsem, že si chce pouze vyzvednout foťák, ale od té doby jsem ho tři dny neviděl. Zřejmě mu učarovala víc než jsem čekal.<br>
Zrovna když Dan dostavil své jezírko, vyrazili jsme zpátky ke skútrům. Kluci museli ten svůj vrátit do 台北 a na nás přicházel hlad. Napadlo mě, že má ztracená sluchátka by mohla být u parkoviště, kde jsme nabírali vodu. Bylo asi tři sta metrů od nás, a tak jsme se tam otočili. Neúspěšně.<br>
Další neúspěch nás potkal zrovna, když jsme mávali na kluky, ať se k nám připojí. Skútr zabafal a benzín došel. Hadičku nikdo z nás neměl, a tak jsme máváním zastavili projíždějící auto. Benzín neměli, anglicky taky neuměli ale podařilo se nám vysvětlit, že není třeba aby volali 119, protože druhým skútrem můžeme pro benzín dojet. Jen je to nevýhodné, protože ho musíme brzy vrátit.<br>
Auto odjelo a my mávali dále. Zastavili u nás motorkáři. Benzín navíc také neměli, ale jak se ukázalo. Uměli čínsky. Pár z před chvílí se vrátil a motorkář nám přetlumočil, že se rozhodli zajet nám pro náhradní benzín na čerpací stanici a že za dvacet minut nám ho přivezou.<br>
Jak řekli, tak se stalo. Dokonce za to nic nechtěli. Dan si je vyfotil, oni si vyfotili nás a po nalití benzínu do nádrže, a několika neúspěšných protočení startéru, motor naskočil a my se vydali z parku ven. Cestou jsme potkali opice. Nafotili jsme je zrovna tak jako výhled z mostu a další naše zastávka byla až benzínka na okraji 台北.<br>
Zaplatil jsem plnou a při jízdě skrz centrum města do 大安 parku slunce zapadlo. Před pověstným grilem už čekal Kali. Zanedlouho se přidali Miki a kluk z Luxu. Dali jsme tam tři druhy masa, kimči, salát dvě misky rýže a každého to vyšlo na sto šedesát. Rozloučili jsme se s klukem z Luxu a s břichy nacpanými k prasknutí jsme na skútrech vyrazili na předlouhou cestu do 新竹.<br>
Stavěli jsme se na další benzínce, v 7-11 a pak u majáku. Kolem moře jsme jeli snad tři hodiny. Mezi semafory jsme závodili. Danův skútry měl větší odpich, než Kaliho a tak jsme většinu závodů vyhráli.<br>

<a href="../images/2018_june/17_3.jpg" target="_blank"><img src="../images/thumbnails/2018_june/17_3.jpg"></a>

Na parkovišti jsme ještě zahlédli něco mezi hmyzem a kolibříkem, ale už jsem byl tak unavený, že..<br>

### 18.6. Pondělí - Dragon Boat Festival

V 6:15 se rozezněl zvonek v našem pokoji. Až do té chvíle jsme nevěděli, že máme zvonek. Sešel jsem ke dveřím, ale byly odemčené a nikdo za nimi nebyl. Možná, že to byl ten telefon za dveřmi, který jsme nikdy nepoužili. <br>
Logika říkala, že v sedm jsme máme být na autobusové zastávce a spát už nemělo smysl. Má mysl ale po tříhodinovém, zdaleka nedostatečném, spánku mě ale odnesla zpět do postele a vyžádala si opětovné usnutí. Takové počínání značně zkrátilo čas na snídani a sprchu. Vločky a kávu jsem zhltl v naprosto rekordním čase.<br>
Kromě mě a Dana už byli všichni v trapu. Chvíli jsem ho popichoval, jak mu to trvá, když už je z jiné generace a pak jsme vyrazili na autobus. Ještě v kampusu jsme zahlédli ostatní, včetně Thomase, pochodovat zpátky. Prý máme být na parkovišti za kolejí.<br>

<a href="../images/2018_june/18_1.jpg" target="_blank"><img src="../images/thumbnails/2018_june/18_1.jpg"></a>

Autobus tam skutečně čekal. Před ním dvě ženy se seznam, na kterém nikdo z nás nebyl, ale místa v autobuse byla, takže jsme se pouze dopsali a vyrazili. Sluníčko pražilo, viditelnost na vzdálené pohoří byla výtečná a při sledování naší cesty jsem si uvědomil, že jedeme stejnou cestou, jakou jsme někdy v jednu ráno projížděli na skútrech. Skrz 新竹, podél moře a potom tunelem. Společně jsme přemýšleli, zda po nás budou chtít peníze za autobus, jelikož to byl stejný karaokebus, kterým kluci jeli do 宜蘭 za rovných tisíc dolarů.<br>
Někde v 竹北 u moře nás autobus vysadil na místě, kam se sjížděli stovky lidí. Slunce začínalo opravdu pražit, kluci vyrazili dát si něco k jídlu ve stáncích a já se odebral na opačnou stranu kanálu pro závodění lodí, do stínu na trávu.<br>
Postupně se ke mně přesunuli všichni a líně jsme sledovali vždy dvě lodě plné Asijců, pádlujících dost často mimo údery bubnů na přídi. Kousek od nás prodával chlápek zmrzlinu, kterou jsme si všichni objednali, abychom vzápětí zjistili, že je to ta nejobyčejnější téměř hnusná vodní zmrzlina, jakou jsme tu kdy měli.<br>

<a href="../images/2018_june/18_2.jpg" target="_blank"><img src="../images/thumbnails/2018_june/18_2.jpg"></a>

Závody stejných lodí po rovném kanálu se celkem rychle staly velmi nudnou událostí, a tak jsem svůj zájem přesunul do knihy, kterou jsem rozečetl před pár dny, ale chtěl jsem si jí přečíst už skutečně dlouho. „A memoir of minimalist od Joshuy Millburna“.<br>
Když můj žaludek zatoužil doplit živiny, vyrazil jsme obhlédnout stánky. Snad všude se prodávaly klobásy, smazené, vařené, opečené a bůhví v jaké další formě. Nakonec jsem našel stánek, kde paní prodávala jakousi omeletu s průhledným žužu a salátem.<br>
Když jsem se vrátil, rozdávaly se karty, jelikož Dan se rozhodl naučit Thomase Whista. Přidal se i Midi a tak se opakovalo vysvětlování pravidel jak v angličtině tak v češtině. Po první testovací hře jsme hráli naostro. Thomas skončil uprostřed já předposlední.<br>

<a href="../images/2018_june/18_3.jpg" target="_blank"><img src="../images/thumbnails/2018_june/18_3.jpg"></a>

Kali zorganizoval výpravu k moři a do mangrovníkové rezervace. Moře u delty řeky nebylo zrovna pohledné. Zhruba dvanáctimetrová pláž černého písku a naplavených rostlin. Voda podivně žlutá a vlny přicházející v nepochopitelném úhlu, možná díky nedalekému vlnolamu.<br>
Chvíli jsme blbli ve vlnách, potom házeli kameny po polystyrénové krabici, což vyústilo v soutěž sestřel láhev co nejmenším kamenem. Což nás omrzelo tak asi po půlhodině a tak jsme se oblékli a vraceli se na festival skrze Taiwanskou přírodní rezervaci mangrovníků. Vznešený název pro stoku plnou odpadků a křoví.<br>

<a href="../images/2018_june/18_4.jpg" target="_blank"><img src="../images/thumbnails/2018_june/18_4.jpg"></a>

Při posedávání na lavičce a sledování psího squatu, kolem nás procházeli lovci krabů. V kořenech mangrovníků se jich totiž nacházelo obrovské množství. Prošli jsme rezervací na obou stranách řeky a při návratu, jsme se dozvěděli, že autobus, který nás má dovézt zpátky do školy, je už dávno v trapu. Nezbylo než vyrazit na stop. V nerozhodném skoro dešti jsme s miniaturní cedulí 新竹 stáli u silnice. Jarda a Midi stopli minicoopera a nás po dalších pár minutách nabral čtverkový transportér s postarším párem. Muž uměl anglicky, bydlel v a pracoval v 新竹, prý nedaleko od naší školy, o čemž nemálo pochybuji, ale hodil nás až před kolej za čež mu patří velký dík.<br>

<a href="../images/2018_june/18_5.jpg" target="_blank"><img src="../images/thumbnails/2018_june/18_5.jpg"></a>

Midimu jsme chtěli ukázat smaženkáře, ale nebyl tam a tak jsme skončili v garáži. Večer nám ještě Thomas předal hezké obálky se zlatým čínským písmem jako dárek a pak už se mě zmocnila dřímota. <br>

### 19.6. Uterý - Odpočívám	

Poslední dobou deník ignoruju. Nemám jen potíže psát si celé dny. Opomíjím i poznámky, ze kterých obyčejně sestavuji „příběh“ uplynulých dní. Nedopsané dny zasahují až do dvacátého května. To dělá bez jednoho dne měsíc. Plán sepsat každý den jeden den je v trapu už dlouho. Dneska jsem měl v plánu dopsat paper na Green Energy, dohnat ztráty v čínštině a pohnout s tímhle deníkem, ale hlavou mi se mi honily spíše myšlenky na natáhnutí hamaku a odpočinutí si od hektičnosti dní minulých. No dal jsem se alespoň do doplňování poznámek, abych měl kostru pro psaní celistvějšího textu.<br>
Když přišlo poledne pustil jsem se do opravdového psaní. Jeden den zabral přes hodinu. A tak to vypadalo, že do večera mám co dělat. <br>
Zhruba hodinu před čínštinou jsem vytáhl poznámky a snažil se dohnat týden nic nedělání. Co týden, týdny. Těžko dohnat v pár minutách.<br>
Ale až tak jsem nestrádal. Brali jsme směry a umístění. Docela se hodí, dokázat popsat, kde, co je. Vybavuji si, že pár dní na to jsem přesně tyhle obraty využil při popisu, kde v 台北 jsem.<br>
„我在台北一零一大樓前面的公園.“ Neboli „Stojím v parčíku před 台北 101“<br>
V tématu (sebe)vraždění jsme pokračovali i na večeři ve franšíze. Ukázalo se, že někdy v době, kdy jsme byli v národním parku 陽明山 někdo zavraždil Laureninu spolužačku ze základní školy, rozsekal jí na kousky strčil do kufru a odvezl jí právě někam do toho parku. Taiwan je někdy opravdu pošahaný. <br>
Na čínštině jsem překvapivě vyplý<br>
Erik s námi půjde na jídlo <br>
Pivko na pokoji<br>
Marek pouští hudbu svým novým reproduktorem<br>
Někdy po třetí jdu spát<br>

### 20.6. Středa - Ondra odjíždí

Dopoledne jsem věnoval posledním úpravám práce na Green Energy, konec konců se většinou ukázalo, že u univerzitních prací hraje forma někdy větší význam než obsah. Právě proto jsem nechal práci vytisknout barevně a svázal jsem jí do desek. Když jsem se vrátil s hotovou zprávou na pokoj, Kali zrovna rozebíral svůj iPhone. I přesto, že přednáška měla začít za pět minut, Jarda si teprve dovařil oběd. Je pravda, že nám tam těžko mohlo něco utéct. Počkal jsem tedy než to sní. Mezitím se k nám připojil Filip s tím, že jsme mu ani jeden nenapsali, kde jsme.<br>
Na přednášce jsme skutečně o nic nepřišli. Anglicky nemluvil vůbec, takže jediné, k čemu jsem tu hodinu a půl využil bylo chvilka dopisování deníku a brouzdání po netu. Na konci hodiny jsem práci odevzdal, dopsal do ní své čínské, jméno, které mě vlastně ani nenapadlo tam dávat a šel s kluky do tiskárny, protože práci chtěli odevzdat jen digitálně.<br>
Vytištění je stálo podstatně více než mě. A to ani neměli desky. Doprovodil jsem je ještě do přednáškové místnosti, kde práce odevzdali.<br>
Pak jsem ale vyrazil sám na oběd do menzy. Jedl jsem pomalu a dlouho a během jídla se u mě dvakrát objevil Filip. Poprvé protože hledal Yuni, podruhé aby mi řekl, že Ondra odjíždí.<br>
Na obed sám<br>
Filip přišel že Ondra odjíždí<br>
Nemohl jsem ho najít<br>
Napsal <br>
Loučili jsme se<br>
Překvapivě mě to vzalo<br>
Píšu si s míšou<br>
Kupuji víza<br>
Koiukám na seriál<br>
Cinština, otázky do testu<br>
Ke smaženkářu s yuni, filip princ, dosali jsme šampon a čaj<br>

### 21.6. Čtvrtek - Fotka se Suiem a Mopem

Vstal jsem všichni spali Ondra nikde je to divný<br>
Snídaně, stříhání vlasů<br>
Jarda jel do shinshu řešit Kaliho mobil do opravny<br>
Sui přinesl cold Noodles<br>
Na schodech u bazénu<br>
Jdeme se fotit do sušárny<br>

<a href="../images/2018_june/21_1.jpg" target="_blank"><img src="../images/thumbnails/2018_june/21_1.jpg"></a>

Připravuju se na test<br>
Houpu se v síti<br>
Jdu na oběd do menzy<br>
V hlavě řeším jak naložit následujícím týdnem co dělat ve škole a tak<br>

### 22.6. Pátek - Dixit

Na angličtině jsme hráli Dixit. Až do dnešního dne mi bylo známo pouze jméno této hry, ale musím říct, že je docela zábavná. Nikterak složitá ale karty, které se při ní používají jsou krásně malované. Jediné, co mě zamrzelo, bylo to, že Asiaté se moc neopřeli do angličtiny.<br>
I tak jsme ale byli pravděpodobně nejevíce anglicky mluvící skupinou, protože když jsem poslouchal lidi u vedlejšího stolu, bavili se pouze čínsky<br>
Filip neplánoval být ve škole poslední týden, protože za ním přijede taťka a celý týden budou na roadtripu okolo Taiwanu. Šel proto obíhat departmenty, což já jsem plánoval až na příští pátek.<br>
Já jsem tedy šel na pokoj, měl jsem v plánu hledat hostitele na Couchsurfingu. Z ničeho nic byl čas jít na barvy, kde měl probíhat závěrečný test. Měli jsme nabarvit na oficiální arch pět různých odstínů, deset jasů a deset sytostí barev. Trochu jsem to odflákl, ale protože jsem byl na většině hodin na rozdíl od většiny lidí, pohybujících se po místnosti, byl jsem si docela jistý tím, že předmět zakončím úspěšně.<br>

<a href="../images/2018_june/22_1.jpg" target="_blank"><img src="../images/thumbnails/2018_june/22_1.jpg"></a>

Před Tour Guidingem jsme nahrávali věci, které jsme zapomněli nahrát do eCampusu. Jarda poté odjel na motorce do 台北 a já s Filipem jsme šli na hodinu.<br>
Přednášel Mongol a po něm tanečník a želva. Jejich prezentace byla mnohem zábavnější, i když jsme se nic nedozvěděli. Do eCampusu jsme ještě nahráli představení našich osob, protože na to paní učitelka v prvních týdnech zapomněla, ale měla to jako součást osnov. Když jsem objevil, jak tam nahrát fotku, tanečník si tam dal fotku bývalého Taiwanského prezidenta. Ještě po nás chtěla namluvit nějaké čtení. To jsem udělal později na koleji. Po zbytek večera jsem třídil, co si s sebou vzít do krosny a co zabalit. <br>

### 23.6. Sobota - První den s 郁絜

Plánoval jsem pořádně se vyspat. To se mi docela povedlo. Vstal jsem až někdy kolem deváté. Vločky jsem tentokrát vynechal, jelikož jsem plánoval vyrazit s kluky naposledy do raníkárny na burger. Dřív, než jsme ale odešli, bylo třeba zabalit si. Ještě že jsem včera už víceméně všechno připravil.<br>
Když byly věci v krosně, svolal jsem kluky a vyrazili jsme. Teda kromě Kaliho, který se balil a řekl, že přijde později.<br>
Cestou mi Filip řekl, že jsem zapomněl deštník, a tak jsem se pro něj musel vrátit.<br>
V raníkárně jsme seděli až úplně vzadu. Snad poprvé, rozhodně naposledy. Po chvíli se připojil Kali a potom Marek.<br>
Za diskuze o rave party, na kterou Kali jede do 台北 jsme snědli naše burgery. Venku jsem se rozloučil s Filipem a Kalim a vydal se stopovat.<br>
Bylo jasné, že naberu zpoždění. Co se dá dělat. Na křižovatce jsem vytáhl ceduli 台北 jako už tolikrát předtím, zdvihl palec a čekal.<br>
Pár tak pětačtyřicetiletých Taiwanců, neumějících anglicky. Moc jsme nepokecali, ale byli v Praze, ukázali mi fotky, vysvětlil jsem jim, že chci na nádraží, a že jsem přijel v únoru a vracet se budu za týden.<br>
Vyhodili mě na nádraží, zamával jsem jim a vydal se do Nádražní haly. Napsal jsem 郁絜, tentokrát z internetu a po pár minutách jsme se našli. Jak mi předtím napsala ve zprávě, měla volné tričko bez rukávů s palmovým vzorem a k tomu kraťasy. Moc jí to slušelo. S těžkou krosnou na zádech jsem jí nemotorně objal a společně jsme vyrazili na metro, jelikož nám naplánovala cestu na uBiku.<br>
Ve spodním patře jsem doplnil peníze na EasyCard a vyrazili jsme červenou linkou jižně a přestoupili ve stanici Čangajšek hall na zelenou linku. Bavili jsme se o všedních věcech jako škola, cestování a proč sebou tahám krosnu. Testoval jsem tíhu věcí do Vietnamu. <br>
Zaujal mě její hlas. Hluboký, skoro bych řekl netaiwanský s lehce atypickým nepopsatelným přízvukem.<br>
Vystoupili jsme u národní univerzity, což mě pobavilo, neboť přesně tam jsem naposledy na uBiku skončil. Vlastně jsem věděl kudy jet lépe než ona. <br>
Sedačku si dala až dolů a jela na kole takovým komicky roztřeseným způsobem. Kličkovali jsme mezi lidmi, málem skončili v protisměru jednosměrné ulice a poté jsme dle mých instrukcí dojeli až k vodě. Vzpomínám si, že jsem vyjádřil svou nechuť nad množstvím bílých lidí v té oblasti. Konec konců jsem zvyklý na 新竹, kde je nás bílých asi tak sedm.<br>
U řeky jsme se bavily o tom, jak přišla na své anglické jméno. Je to prý jméno hlavní hrdinky v neznámém britském románu, který se jí líbí. Sdělil jsem jí, že doposavad jsem o ní vždy přemýšlel jako o Lin, což jí přišlo divné, konec konců je to příjmení. A tak jsem se naučil vyslovovat její křestní jméno v čínštině.<br>
Začalo pršet, ale jí to nijak nezarazilo. Prostě si jen schovala hodiny do taštičky a pokračovala jízdou v sílícím dešti. Jen tak z hecu jsem vytáhl deštník a chvíli ho za jízdy držel nad ní, ale ujela mi z pod něj. Její deštěm zplihlé vlasy jí slušely snad ještě víc, než když je měla suché.<br>
Řekl jsem jí to. Byl to moment, kdy mě začalo štvát, že jsme se nesetkali dříve. Jestli něčeho lituji, tak právě toho.<br>
Na rozcestí jsem vybral cestu doleva. Chtěla se dostat k Zoo, ale bez modré tečky v Google mapách nikam nedostala.<br>
Poté jsme to, před deštěm ukrytí pod mostem ověřili. Měl jsem pravdu. Už se zřejmě v 台北 vyznám.<br>
Podél potoka jsme pokračovali dále i potom co přestalo pršet. Mlžily se jí brýle, vybavuju si to, protože jsme se bavili o tom, že já bez brýlí vidím dobře.<br>
Cyklostezka z ničeho nic skončila. Na protější straně řeky už byla v dáli vidět Gondola. Nechtěl jsem připustit, že anglický výraz pro lanovku je gondola a ne funicular. Most byl podle map nedaleko, takže jsme pokračovali po silnici a přejeli na druhou stranu. Před Zoo jsme odevzdali uBiky a pěšky došli k lanovce. Nápis „台北 Gondola“, mě nakonec přesvědčil, nicméně jsme se nesvezli, protože se prý blížila bouře, a tak lanovka nejela.<br>
Rozpršelo se a my jsme se před deštěm skryli v návštěvnickém centru, kde jsme si dali 奶茶. Byl docela drahý, ale podle 郁絜 to byla normální cena v 台北.<br>
Nad čajem jsme se bavili o mém stopování. Chtěla to taky vyzkoušet a ono, proč ne řekl jsem si. Nikdy nebyla na sloní hoře, který je nedaleko od 101, ke které vede dálnice číslo 3. Vyndal jsem fixu, papír a nechal ji napsat ceduli „101“. Stěžovala si, že fixa smrdí, ale ceduli napsala tak, že z dálky bude docela k přečtení. Na mapě jsme našli, že nájezd na trojku je přímo naproti nám přes řeku a přímo u něj je uBike stanice.<br>

<a href="../images/2018_june/23_1.jpg" target="_blank"><img src="../images/thumbnails/2018_june/23_1.jpg"></a>

Nasedli jsme tedy na uKola, vrátili se na opačnou stranu řeky, kde mi málem ujela neznámo kam, díky čemuž jsme skončili v životu nebezpečné jízdě skrz křižovatku. Zaparkovali uKola a zastávky autobusu, který mimochodem jel přesně tím směrem kam jsme chtěli, jsme si stoupli s cedulí a vztyčeným palcem. Nevěřil jsem tomu. Proč by nás někdo vozil tam, kam můžeme jet autobusem prakticky zadarmo, ale po pár minutách nám zastavil bílý Luxgen, ve kterém to vonělo jako v McDonaldu. Paní, jež seděla vpředu a pojídala hranolky jsem čínsky řekl, že moje čínština není dobrá, ale 郁絜 mluví dobře. Sdělila nám, že nás vyhodí u parku, raději než u 101, protože se odtud dostaneme na sloní horu lépe.<br>

<a href="../images/2018_june/23_2.jpg" target="_blank"><img src="../images/thumbnails/2018_june/23_2.jpg"></a>

Dětská radost zrcadlící se 郁絜 v očích byla k nezaplacení. Tohle neprovedl ani Filip s Yuni.<br>
Prošli jsme pod silnicí stanicí metra, nahoře jsme minuly dav namačkaný pod stříškou a bez ostychu vyrazili do deště. V tom parku už jsem jednou byl, ale tenkrát byla tma a vypadal trochu jinak. Záchody nicméně byly na stejném místě a tam jsme se na chvíli zastavili. Když jsem vylezl ven, houpala se na houpačce. Prý už to neudělala opravdu dlouho. Seděl jsem na mokré zemi a díval se na ní. Mám ten moment natočený. Jedna z mála digitálních vzpomínek na náš společný čas. Většinu času jsem se totiž snažil zapamatovat očima.<br>
Vydali jsme se vzhůru po schodech. Zprvu si stěžovala, jak jsou malé, ale ujistil jsem jí, že budou větší. A po asi stovce schodů skutečně byly. Když jsme se dostali na odpočívadlo s výhledem, byla v obličeji docela rudá. Ale ani stopa po stížnostech. Stáli jsme tam vedle sebe, nevnímali ostatní a já si prohlížel její mateřské znamínko přes půl její levé ruky.<br>
Další pauzu jsme dali na kamení ve dvou třetinách cesty. Na jednom z kamení rostl mech příjemný na omak. Donutil jsem jí na něj šáhnout, ale nepřišlo jí to tak super, akorát pak to bláto otřela do mojí krosny.<br>
Nahoře jsme koukali na 101. Dost těsně vedle sebe. Cítil jsem vůni jejích vlasů. I přes to, že jsme právě vyběhli na sloní horu, voněla nádherně. Je zvláštní, nakolik tenhle smysl dokáže člověku pomotat hlavu. Sephora si je toho zřejmě vědoma, ale 郁絜 žádnou takovou vůni nepoužívá, čímž v mých očích stoupla ještě výš.<br>

<a href="../images/2018_june/23_3.jpg" target="_blank"><img src="../images/thumbnails/2018_june/23_3.jpg"></a>

Další z drobností, kterými mě zaujala, bylo to, že nosila obyčejné pohodlné boty. Ty jí moc nepomohly na cestě dolů. Jednou se málem natáhla a podruhé se jí to povedlo úplně, i přes to, že jsem jí držel za ruku, aby se to nestalo.<br>
Možná se to stalo, protože jsem nahoře byli docela dlouho a ona měla domluvenou večeři s rodiči, a tak jsme dolů šli docela rychle. Parkem taky a když jsme se udýchaní posadili vedle sebe v červeném metru, mohl jsem na ní oči nechat.<br>
V hlavě mi to vřelo. Je nádherná, je hrozně milá a super. Polib jí, křičela na mě část mozku. Nedělej to, zamiluješ se do ní a ublížíš sobě a ještě jí. Neudělal jsem to. Dokonce ani po přestupu na modrou linku, kterou jsme spolu jeli jen jednu stanici a stáli jsme ještě blíž vedle sebe. Viděl jsem jí v očích, že jí hlavou jede přesně to samé. A když metri začalo vyhlašovat mou stanici jen jsem jí na rozloučenou objal.<br>
Jsem gentleman nebo srab. Asi obojí. Nicméně, když jsem jí mával zpoza okna vlaku byl jsem sám na sebe naštvaný. Stál jsem na tom místě snad ještě pět minut a nebyl jsem si jistý co dál.<br>
Martin mi psal co je s Jardou, napsal jsem Jardovu smsku ať se mu ozve a vyrazil do Decathlonu pro spacák. To byl koneckonců důvod, proč jsem vystoupil v 西門.<br>
Při vybírání spacáku mi napsala. Přiznal jsem, že jsem jí chtěl políbit a ona mi potvrdila, že chtěla také, ale nechtěla zničit naše přátelství. Pravděpodobně jsme si oba lhali do kapsy, protože jsme to oba chtěli, ale co už. Stalo se, nebo spíš nestalo.<br>
Koupil jsme větší ze dvou spacáků, protože Dan Mko označil za nedostatečně malé a Dan je asi stejně vysoký jako já. V Carefouru jsem si koupil studené nudle a v nedalekém parčíku je snědl.<br>
Míša Nováková mi psala, že se dostala na prestižní univerzitu v Kanadě. Něco jsem jí poloautomaticky odpověděl, vzal uBike a dojel do parku mládí natáhnout si hamaku do altánu a přespat tam.<br>
Před spaním jsme si ještě s郁絜 psali, ale WiFi tam stála tak za houby, že mi zprávy přicházeli třeba s desetiminutovým zpožděním.<br>

<a href="../images/2018_june/23_4.jpg" target="_blank"><img src="../images/thumbnails/2018_june/23_4.jpg"></a>

Pustil jsem se do zapisování poznámek, protože nechci zapomenout ani na vteřinu toto, co se toho dne stalo. <br>

### 24.6. Neděle - Na poslední výlet

Vzbudili mě senioři před pátou hodinou ranní. Chvíli jsem si je točil ze svého útočiště v altánu, ale díky jejich hekání jsem věděl, že už stejně neusnu, a tudíž tam nemá smysl setrvávat. Oblékl jsem se, na veřejných záchodech jsem si za pohledu starých pánů vyčistil zuby a vyrazil na snídani.<br>
Všude bylo ještě mrtvo, ale napadlo mě, že na tržišti, kde minule Jarda a Kali pojídali 小籠包 by mohl někdo být. A měl jsem pravdu. Zprvu jsem našel paní, která prodávala ledové sójové mléko ve velkém kelímku za deset dolarů, musel jsem mít a poté jsem našel stánek, kde vyráběli velice dobré a objemné omelety za 25. Dohromady to byl kauf roku.<br>
Pojídaje jsem vyrazil pěšky na modrou linku, která ode mne byla asi pět bloků. Pět bloků a žádný koš. Dokonce ani v 7-11 neměli koš. Nosil jsem s sebou pytlík a kelímek od sójového mléka celou dobu až do metra.<br>
Metrem jsem jel až na exhibition center. V podstatě jsem podjel celou 台北. V metru se mi stýskalo po郁絜, ale ještě spala, takže jsem se rozhodl číst si noviny. Zrovna psali o vraždění čínských vězňů, kvůli obchodu s orgány. Rozhodně změna myšlenek pro danou chvíli.<br>
Na konečné jsem dobil mobil a vydal se na stopovací místo do Yilanu. Stejné, jako když jsme s Jardou jeli na Rainbow. Bylo tam příšerné horko, pot ze mě tekl proudem dvacet minut. Poté mě nabral milý dělník. Angličtinu se prý učil ve škole před třiceti lety, ale od té doby ji nepoužil. V tom případě klobouk dolů, protože dokázal vyjádřit myšlenku. S mojí polopatickou čínštinou a jeho roztříštěnou angličtinou jsme si vlastně docela rozuměli.<br>
Většinou nejde o jazykové schopnosti jako takové, ale o snahu předat myšlenku. Hezky pomalu, jednoduše, bez zbytečného balastu. Někdo to umí, někdo člověka zahltí. Ač byl pouhý dělník, tuhle vlastnost měl v malíku a tím stoupnul v mých očích. Na mou otázku ohledně cestování mi odvětil, že cestoval pouze kolem Taiwanu.<br>
Když jsme projížděli nejdelším tunelem na ostrově, naladil si rádio na určitou frekvenci, kde šel pouze šum. Překvapilo mě to, ale vysvětlil mi, že na oné frekvenci se vysílají informace týkající se bezpečnosti, typu „Bude zemětřesení, pravděpodobně zemřete zavalení tunelem.“. Ne myslím, že je to dobrý vynález.<br>
Nevěděl, kde v 宜蘭 mají nádraží, a tak jsem ho posledních pár kilometrů navigoval Googlem.<br>
Z nádraží jsem se vydal do centra. V cukrářství, které bylo napůl garáží a paní rozhodně vyráběla všechny pochoutky sama ráno na koleni, jsem pořídil čokoládovou koblihu, která byla navíc plněná čokoládovou pěnou. Špica.<br>
Zpátky na nádraží jsem hledal vlak na pláž, ale jel až za více než hodinu. V informačním centru mi poradili jet autobusem 紅1. Trvalo tak milion let, než přijel, a tak jsem si psal s 郁絜. Měla zrovna francouzštinu.<br>
Když se autobus konečně přijel bus, Filip se vyptával na polohu Kaliho 蛋餅. Jel jsem snad tři čtvrtě hodiny. Tím vlakem bych tam byl určitě levněji.<br>
Na pláži byla tuna surfařů. Popošel jsem tedy o něco dále dozadu, nahodil plavky a vydal se do vln. Sotva jsem skočil do první vlny ozval se zvuk píšťalky. Od plavčíka se mi dostalo vysvětlení, že v oblasti, kterou jsem vybral nesmí plavat. Do oblasti, kde se surfuje se zase nesmí bez surfu. Naštěstí jsem našel šedou zónu, kde jsem se plácal ve vlnách.<br>
Tak po tři čtvrtě hodině mě to omrzelo a já se vydal na cestu zpátky. Tentokrát vlakem, částečně proto, že nádraží bylo na druhém konci pláže, částečně proto, že mám vlaky prostě rád. I když většinou trvá než přijedou. <br>
Tentokrát tomu nebylo jinak. Na peronu jsme tedy zalomil na tři čtvrtě hodiny. A potom jsem jel pouze dvě zastávky.<br>
Když jsem vystoupil, na ulici před nádražím se něco dělo. Odehrával se tam nějaký lidový festival. Lidé měli namalované tváře a předváděli podivné tance.<br>
Došel jsem až na autobusovou stanici. Chvíli jsme hledal, zda někam popojet, ale nakonec jsem se rozhodl pro chůzi. Po asi půl kilometru jsem se zastavil v 7-11. Dal jsem si sendvič a 奶茶. Pak už jsem šel pěšky až vodopádu. Kolem štěkajícího psa a cedule pozor opice.<br>

<a href="../images/2018_june/24_1.jpg" target="_blank"><img src="../images/thumbnails/2018_june/24_1.jpg"></a>

U vodopádu byla spousta lidí, zapomenul jsem tam sluchátka, ale vrátil jsem se pro ně. Dál jsem pokračoval podle červené linky na Mapách.cz.<br>

<a href="../images/2018_june/24_2.jpg" target="_blank"><img src="../images/thumbnails/2018_june/24_2.jpg"></a>

Pavouci o velikosti lidské ruky byly víceméně všude. Ukazoval jsem na ně prstem lidem, ale nebralo je to. Kromě jednoho páru, který mluvil anglicky. Chvíli jsme se bavili o hmyzu v horách, pak jsme přešli na to, proč tam jsem a když jsem vysvětlil, že jsem výměnný student z Čech, řekli mi, že poslali svou dceru do Nizozemí na jeden semestr.<br>

<a href="../images/2018_june/24_3.jpg" target="_blank"><img src="../images/thumbnails/2018_june/24_3.jpg"></a>

Pokračoval jsem dál. Výhledy stály za to. 宜蘭 je rovný a proto bylo z hor vidět prakticky celou oblast. Šel jsem po stezce několik kilometrů až se cesta začala sklánět dolů zpátky do civilizace. Prošel jsem městem našel zastávku a počkal na červenou linku číslo jedna.<br>
Ta mě zavezla zpátky na nádraží. Chvíli jsem si psal s 郁絜 a pak po setmění jsem hledal kde přespat. Jako studentovi se mi nabídlo přespat v areálu školy. Měli sloupy a stříšky co víc si přát.<br>
Na večeři jsem se vydal do centra. Nikde nic moc, ale nakonec jsem našel knedlíčkárnu s docela přijatelnými cenami. Navíc si člověk mohl naložit česneku, co hrdlo ráčí, a to jen tak někde nemají.<br>
Dal jsem deset knedlíčků za padesát a stačilo mi to až až.<br>
Pak už jsem se jen vrátil na školu, chvíli marně hledali funkční zásuvku a potom si ustlal na zemi pod stříškou. Ve spacáku mi bylo horko, ale bez něj mě kousali komáři. <br>

### 25.6. Pondělí - Taroko, hory, další hory a PuLi

Začalo svítat v 4:18 Neuvěřitelné. Zdaleka jsem se necítil svěže, a tak jsem se ještě snažil spát. V pět se na dráze začali scházet důchodci, kteří mě opět probudili. Začal jsem balit, čistit zuby a obličej. Po dvaceti minutách jsem snědl dva banány a vyrazil do 7-11 pro pitnou vodu. Taky jsme si koupil Studené nudle a sendvič. Ten jsem snědl k snídani a odebral se na nádraží.<br>
Když jsem tam dorazil, zahlédl jsem vlak do 花蓮. Jel za 3 minuty, takže jsem ho ani nestihl ověřit internetem.<br>
Měl jsem v plánu stopovat, ale ve vlaku bylo dobře a jel až tam kam potřebuju. Radši jsem se nakonec věnoval knížce. Možná proto jízda uběhla jak voda a já najednou vystupoval v ChongDe, kde jsem před pár měsíci vystupoval s Jardou z opačného směru.<br>
Nebe bylo bez mráčku začínalo být opravdu horko. To mě přesvědčilo o tom, že dříve, než do Taroka se vydám vykoupat se do moře. Tam jsem strávil nejméně dvacet minut.<br>

<a href="../images/2018_june/25_1.jpg" target="_blank"><img src="../images/thumbnails/2018_june/25_1.jpg"></a>

Na cestě zpátky jsem se zastavil na stanici. Zeptal jsem se výpravčího, zda by mi nedoplnil vodu, což udělal. Nabil jsem si 12 procent baterie v mobilu a poté vyrazil do teď už téměř smrtícího vedra.<br>
Chvíli jsem šel pěšky, když se ale silnice rozšířila tak, že auta projíždějící kolem mě mohla zastavit, vytáhl jsem ceduli, kterou jsem napsal při mé poslední návštěvě 花蓮 a s palcem vztyčeným k tyrkysové obloze jsem po asi deseti minutách zastavil dodávku s rybami. Tlustý, vesele vypadající řidič mluvil pouze čínsky. Věděl, kde je Česko, prý je na Taiwanu hodně kaváren, které se jmenují Praha, býval v Turecku a během řízení listoval mobilem, aby mi mohl ukázat fotky z té cesty.<br>

<a href="../images/2018_june/25_2.jpg" target="_blank"><img src="../images/thumbnails/2018_june/25_2.jpg"></a>

Hodil mě do návštěvnického centra, s tím, že si tam mám dát kávu a nafotit hodně fotek. Vydal jsem se odtud pěšky, skrze tunely až do rokle. Výhled na řeku zařezávající se do skály, bílé valouny ve vodě a silnici a chrám nalepené na skálu byl neskutečný. Poslechl jsem řidičovu radu a cestou jsem fotil mnoho fotek. Po tak sedmi kilometrech cesty, která začala být skoro nepříjemně stoupající, mě na motorku nabral neznámý cizinec s hlavou schovanou v temné helmě. Kdysi bych asi nenastoupil, ale teď jsem necítil žádné nebezpečí. Jediné, co mě zamrzelo, bylo to, že některé výhledy jsme míjeli příliš rychle a v pěší chůzi bych si je užil více.<br>

<a href="../images/2018_june/25_3.jpg" target="_blank"><img src="../images/thumbnails/2018_june/25_3.jpg"></a>

Vyhodil mě na něčem, co bylo zřejmě odpočívadlo. Tam jsem si snědl nudle, koupil džus a když jsem si na WiFi psal s 郁絜 zaslechl jsem známou moravštinu. Skutečně to byla Šárka. Měla spolu další dvě české kamarádky. Hodili mě autem kus nahoru, darovali mi jablko a pak se vraceli na Hike, který minuli.<br>

<a href="../images/2018_june/25_4.jpg" target="_blank"><img src="../images/thumbnails/2018_june/25_4.jpg"></a>

Stopl jsem si rodinku s malým klukem vzadu. Paní uměla trochu anglicky a zřejmě vzít mě byl její nápad. Pan se tvářil jako že za chvíli zatáhne ručku a odejde skočit do rokle. Dojel jsem s nimi až na konec parku Taroko. Dokonce jsme stáli v záseku kvůli poškozené vozovce. Jeli až do 台中, ale chtěl jsem ještě chodit po horách.<br>

<a href="../images/2018_june/25_5.jpg" target="_blank"><img src="../images/thumbnails/2018_june/25_5.jpg"></a>

Když jsem je opustil zjistil jsem, že nemám láhev. Co už, vyfotil jsem skupinu Asiatů a vydal se skrz nebezpečně úzký tunel na hike.<br>
Bál jsem se výškově nemoci a zřejmě oprávněně. Šel jsem docela bezhlavě kilometr i přes srazy a podané kamení a vysokou trávu. Kradl se ke mně pocit, že všechno kolem mě vypadá jako doma. Jehličí, kamení, stromy, teplota, vlhkost, všechno odpovídalo.<br>
Kombinace skály, zvuku potůčku nedaleko a motorky v dálce byla docela děsivá. Ale já šel jako by se mi nemohlo nic stát. Vlastně mě překvapilo, jak jednoduše se mi tam chodí. A pak jsem si vzpomněl na Ziburovu knížku. První příznak výškové nemoci je bezstarostnost a pocit, jak jednoduše se člověku jde. A já jsem míjel patníky s kilometry sotva pár minut jeden. Je pravda, že před pár hodinami jsem plaval v moři a teď jsem téměř ve třech tisících.<br>

<a href="../images/2018_june/25_6.jpg" target="_blank"><img src="../images/thumbnails/2018_june/25_6.jpg"></a>

Napsal jsem Filipovi SMS, zjistil, že problémy nastávají až nad třemi tisíci, ale radši jsem se otočil, dýchal zhluboka a pomalu ale jistě šel zpátky.<br>
Na křižovatce, kde jsem předtím fotil Asiaty jsem čekal se zdvihnutým palcem. Zastavil mi pár, který nemluvil anglicky ale vysvětlili mi, že jedou jen 8 kilometrů daleko. Lepší než nic, další auta nás na téhle silnici stejně předjet nemohou a alespoň vzroste má pravděpodobnost toho, že mě vezme někdo jiný, kdo se na silnici přidá v následujících křižovatkách.<br>
Trochu mě zamrzelo, když jsem si uvědomil, že první auto, kterým jsem jel, jelo až do 台中. Tihle mě nechali nad třemi tisíci metry, v mracích a zimě. Během pár minut jsem stopl Luxgen s mladým párem. Myslel jsem, že Luxgen jsem ještě nestopl, ale došlo mi že je to stejné auto, kterým jsme jeli s 郁絜. Akorát nesmrdí po McDonald's.<br>
Trochu mi bylo že zatáček blbě. Stavěli jsme na vrcholu hory, máme odtud fotky. A potom mě nechali ve Švýcarské vesničce. Stmívalo se a já si hrál s myšlenkou zůstat tam. Ale dal jsem tomu ještě šanci a zastavili mi až opět oni. Hodili mě do PuLi, díry, kde nic není.<br>

<a href="../images/2018_june/25_7.jpg" target="_blank"><img src="../images/thumbnails/2018_june/25_7.jpg"></a>

Seděl jsem tam na nádraží připraven koupit lístek na bus do 台中 ale po diskuzi s Jardou, prý stopnu ráno jak nic. A tak jsem si psal s 郁絜 a pak šel na večeři. Našel jsem restauraci se stejným konceptem „vyber si sám, my to uvaříme dohromady“ jako u Lama. Vybral jsem nějaké tofu, tlusté nudle a fazolky. Bylo to moc dobré a nijak zvlášť drahé.<br>

<a href="../images/2018_june/25_8.jpg" target="_blank"><img src="../images/thumbnails/2018_june/25_8.jpg"></a>

Během jídla jsme si stále psali.<br>
Nakonec jsem vyrazil hledat místo na spaní. U finančního úřadu to vypadalo hezky. V 7-11 jsem si došel na záchod a dopsal poznámky. Pak jsem se vrátil před úřad, natáhl hamak mezi sloupy a šel spát. <br>

### 26.6. Úterý - Špetka zenu v Budhistickém chrámu

Tradičně mě v pět Vzbudilo tao. Tentokrát ale hráli příjemnou hudbu a tancovali.<br>
Když jsem se sbalil, objevil jsem, že jsem si ustlal na náměstíčku mezi finančním úřadem, soudem, centrem pro nemocné a policií.<br>
Do 7-11 jsem si šel vyčistit zuby a uvařit vločky, jenže jsem prosel ulicí plnou raníkáren<br>
Protože PuLi se pyšní tím, že je geografickým středem Taiwan, šel jsem to omrknout. Vyšplhal jsem asi tisíc schodů a nahoře našel další seniory proklepávající a protahující své svaly. Uprostřed hory byla socha a celkově tam bylo hezky, ale žádný trhač rekordů na stupnici úžasných míst to nebyl.<br>
Slezl jsem z hory zpátky dolů do města, v 7-11 si dal 奶茶 a vyrazil na stop místo, které mi poslal Jarda.<br>
Co se ale nestalo, po pár desítkách metrů na mě mával řidič ze stříbrného auta s čínskou větou „Nejedeš náhodou do 台中?“. Nechápal jsem jak to ví a moje čínština není tak dobrá, abych to zjistil, ale jel vyzvednout nějaké prášky a říkal, že není problém hodit mě do města kam budu chtít. Během jízdy jsme se bavili čínsky, docela obstojně. Měl schopnost zjednodušit čínštinu tak, abych jí rozuměl. To jsem hodně ocenil. Někdy se stane, že do člověka valí tisíce slov a z toho je akorát tak bolehlav.<br>
Hodil mě až do parku kousek od chrámu.<br>
Z parku jsem napsal ITing a po chvíli jsem se vydal do chrámu. Přešel jsem to, ale když jsme se vracel, už na mě čekala. Provedla mě chrámem, pak jsme seděli v meditační místnosti, zapálil jsem si svíčku. Pak jsme si povídali o lidech na Taiwanu. <br>
Když přišla její mamka, odebrali jsme se do vedlejšího domu, kde byly více obývací prostory. Pokračovali jsme v diskuzi o cestovaní, Vietnamu, Čechách, Zvířatech. Když ostatní dojedli, dáli jsme se do jídla my. Rýže z rýžovaru a čtyři druhy zeleniny s nějakým tofu. Bylo to moc dobré. Dala mi k tomu Winter melon sirup. Konečně vím co ta chuť je. Pri jídle se k nám přidala holčina která plete. Anglicky toho ale moc nenapovídala. Po obědě jsme pokračovali v diskuzi a dostali se k tomu proč opustila Vietnam a po Borneu se tam na tři dny vrátila, jen aby hned odletěla zpátky.<br>
Pak přišel čas vyrazit abych stihl stop do 新竹. ITing je autem hodila na zastávku, tam ale nejelo nic k světu a tak mě vzala do centra, do novy kde jsme koukli na ceny karet. Nic jsem nekoupil. Doprovodila mě na autobus, rozloučili jsme se, zjistil jsem, že jsem ztratil ISIC a vyrazil autobusem do pingding. Od rud asi 20 minut pěšky cestou kterou už znám na stop. Auta tam opravdu jezdila sakra rychle. Ale deset minut a jedno mi stavělo. Černý luxgen. V tom dva bratři, řidič měl vpředu přítelkyni. S bratrem vzadu jsem se bavil o škole. Hodili mě až k univerzitní bráně.<br>
Na koleji byl Jarda, zrovna vstával po prokalené noci s Rusem a Černoškami. Dan na tom nebyl o mnoho lépe. Po dlouhé době jsem zavítal do sprchy a umytý jsem si šel odpočívat po výletu. Rozhodl jsem se, že další den pojedu za 郁絜 od 台北. Času málo, je třeba ho využít, jak jen to jde. K večeři jsem měl instantní nudle, které zbyly Jadrovi. A kromě čtení knížky už jsem toho moc nenadělal. <br>

### 27.6. Středa - Druhý den s 郁絜

Vstal jsem v sedm a uvědomil si, že mám v pračce oblečení. Pračka pro jistotu ani nedokončila cyklus, a tak se prádlo namáčelo v mýdlové vodě.<br>
Napsal jsem 郁絜, která nepochybně spala a narval věci do odstředivky a pak do sušičky. Čištění zubů, obléknutí, zabalení Hamaku a spacáku, vločky ke snídani, psaní deníku. Tak by se dalo popsat moje ráno.<br>
Ještě se vrátím rozhodl jsem se. Po dojedení snídaně jsem ještě urychleně napsal čínské znaky pro MRT a vyrazil. Bez bot. Došlo mi to až u schodů.<br>
Napodruhé, tentokrát už s botami jsem nasadil sluchátka, brýle a vyrazil. Na stopu jsem stál asi 13 minut. Vzal mě náklaďák, docela podobný tomu, kterým jsme jeli do 台北 poprvé.<br>
Nemluvil se mnou, měl dva mobily, vysílačku a vystačil si s nimi. Hodil mě před 101, kde jsme napsal 郁絜, která konečně vstala po sledování zápasu až do rána.<br>
Zavolal jsem mámě, protože jsem si vzpomněl, že jsem ji měl zavolat až dorazím. Během hovoru mi napsala 郁絜, že k věži to má daleko, a tak jsem vyrazil na MRT. Doplnil jsem peníze na kartu a vyrazil. V metru jsme si psali, za jak dlouho se uvidíme. Když jsem vystoupil, neviděl jsem ji, ale čekala na mě u východu 6. V zelené pruhované košili a šedivých šortkách. V 西門 jsme šli na 蛋餅. Původně jsme chtěl jít do Kaliho raníkárny, ale nestihli bychom to. Dal jsem si sýrovou a čaj. Ona 奶茶 a rolku s klobásou. Chvíli jsme se bavili o škole, pro jsem měl pocit, že ji trochu ztrácím. Ale jsem se poslouchala do Eda Sheerana. Hudba nám dala společné téma. Bavili jsme se o ní, pak jsme přes Opět Sheerena dostali k Hobitovi.<br>

<a href="../images/2018_june/27_1.jpg" target="_blank"><img src="../images/thumbnails/2018_june/27_1.jpg"></a>

Vyrazili jsme k vodě. Skrz cinema park, pak podél obchodů s větráky a kolečky. V Riverside parku se toho moc nedělo. Slíbila mi živou hudbou, ale aspoň jsme si spolu sedli na molo a opřeni o lano a jeden o druhého jsme si povídali. Byla to moc hezká chvíle, škoda že nás nějaký idiot vyhnal.<br>

<a href="../images/2018_june/27_2.jpg" target="_blank"><img src="../images/thumbnails/2018_june/27_2.jpg"></a>

Pokračovali jsme dál podél řeky a mě napadlo, že bych rád viděl ten starý kolotoč, který už jsem několikrát zahlédl z metra. V malém čínském parčíku jsme si půjčili uBike. Zkásl mě za minulou jízdu, která se nezaúčtovala.<br>
Vyrazili jsme dál podél řeky. Bylo to překvapivě daleko. Asi sedm kilometrů jsme jeli jen na opačnou stranu poloostrova, jde jsme sjeli z šíleného Kopečku, sledovali kraby a vyhlíželi ryby s nohama. Krabů byla spousta, ryba žádná. Dělal jsem si z 郁絜 srandu. Po chvíli jsme opět nasedli a pokračovali. Hrozně jí deptalo když jsem se nedržel řídítek. Ke kolotoči jsme se dostali po zhruba další půlhodině. Dětský park opravdu bourají. Vstup byl tedy nejenže zakázaný, ale i střežený. Co naplat, pokračovali jsme. Bez plánu. To dlouho nevydrželo, a tak jsem navrhl jít na nějaké její oblíbené. Otočili jsme to na červenou linku a kolem předjaponské budovy a bludiště jsme dojeli na výstaviště.<br>
Záchod, koupelna, metro. Vystoupili jsme na trochu art místě. Není tam různé výstavy šli jsme na výstavu dřevěných výrobků. Měli tam hanojské věže a další hlavolamy.<br>
Původně jsme chtěli jít na zmrzlinu, ale protože ve FamilyMartu měli mít kozla, rozhodli jsme se jít najít české pivo a vypít si ho někde v parku. V prvním obchodě jsme neuspěli. Co naplat, museli jsme vyrazit do dalšího. Tam to taky vypadalo bledě, ale díky krátké rozpravě s personálem 郁絜 zjistila, že je nemají chlazené, ale v regálu jsou. Dali jsme je teda do mrazáku ke zmrzlinám a chvíli poseděli na místních židličkách. Mrazák sice pivo vychladil, ale park byl 14 minut cesty, takže když jsme se nakonec usadili na můj hamak rozložený uprostřed parku na trávě, už zase docela zteplalo.<br>
Leželi jsme tam na zemi koukali střídavě na hvězdy a na sebe a mě hlavou nejelo nic jiného než potřeba jí políbit. Řekl jsem jí, že i přes to, že jsme se rozhodli být „just friends“, tohle rozhodně nepůsobí jako „just friends“. Taky jsem zmínil, že přílišné přemýšlení mi škodí a odpovědí mi bylo, že myslet nemám a kamarádi můžeme být později. A tak se z piva v parku stala celá noc uprostřed parku plná fyzické blízkosti a krásných momentů. Kolem nás chodila spousta lidí, a i přes to, že jsme byli relativně ve tmě, určitý stud nás brzdil od toho, rozdat si to přímo tam. V jednu chvíli jsme se dokonce zvedli a zabalili věci kvůli potřebě přesunout se někam do postele, ale když jsme tam tak stáli, tak blízko sebe, na nějaké přemýšlení, kam se přesunout nezbývala dostatečná myšlenková kapacita. Takže nakonec jsme si pod sebe hodili spacák a pokračovali ve vzájemném poznávání našich těl. Pokud jsem za dobu tady ještě nebyl v „breaking news“, myslím, že naše polonahé počínání uprostřed frekventovaného parku v centru 台北, k tomu mělo setsakra blízko. <br>

### 28.6. Čtvrtek - Naposledy stopem po Taiwanu

V průběhu noci nás kousali komáři, mravenci a kdejaká další havěť. Přikryli jsme se Hamakem. Moc jsme toho nenaspali. Někdy k ránu jsem se cítil ready dokonat co bylo započato. Připravili jsme se, vytáhl jsem kondom, ale stupidní asijská velikost šla tak strašně špatně nasadit, že jsem ho protrhl. Upřímně jsem se rozesmál nad svou neschopností. Ale pokračoval jsem v práci rukama a jazykem. Vlastně to tak mám hrozně rád. 郁絜 evidentně taky. Střídavě jsem ji hladil a dováděl k šílenství. A pokud moje ústa nebyla na jejich, byla kdekoli jinde na jejím těle.<br>
Někdy kolem šesté už bylo opravdu hodně světla, takže jsem jí zašeptal do ucha, že tentokrát to bude naposledy a dal jsem si na tom opravdu záležet. Když opět procitla do šli jsme se obléct. Kolem nás už stejně byla spousta lidí.<br>
Když jsme byli sbaleni, napustil jsem vodu z pítka a vyhodil plechovky do koše. 郁絜 se na záchodě upravila, i když ne že by něco kromě opláchnutí vodou potřebovala. Nemaluje se, nemá ani náušnice, je dokonalá sama o sobě.<br>
Ruku v ruce jsme vyrazili na metro. Jela jen asi dvě stanice. Já tři. V soupravě metra jsme se rozloučili posledním polibkem a její jemné hluboké a hořkosladké „Bye…“ jako by na kratičkou chvíli zastavilo čas.<br>
Nemohl jsem si dovolit být zastavený na příliš dlouho. Vystupoval jsem na další zastávce. V 圓山jako už tolikrát. Koupil jsem si tam u paní sladký sendvič. UBike mě díky včerejšku obral o 77 dolarů doplnil jsem padesát na kartu a vyrazil na stop.<br>
Opět jsem jel kamionem. Nějaký člověk u silnice do mě čínsky hrotil, že když tak budu stát, někdo mě srazí.<br>
Kamioňák byl sympaťák. I když jsme anglicky nepokecali, zvládli jsme pár obratů v čínštině. Hodil mě na začátek新竹, protože prý moje škola není na jeho trase. Naprosto fér.<br>
Odtud jsem se vydal do Novy, ale otevírali až o hodinu a půl později. Takže jsem si lehl na lavičku a na chvíli zalomil. Pak jsem ale chtěl napsat lidem, a tak jsem se přesunul do HighLife na rohu ulice.<br>
Když NOVA konečně otevřela, začalo hledání nejnižších cen za nejlepší kvalitu powerbanky a micro SD karty. Už dávno jsem vyrostl z toho koupit něco nejlevnějšího, ale stále jsem příznivcem dobré ceny. Po procházení obchodu jsem dospěl k rozhodnutí, že přenosnou baterii koupím v obchodě v prvním patře, a to model od XiaoMi. A kartu jsem nalezl ve fotografickém obchodě. Všude jinde základné cena sto dvaceti osmi gigabytové karty začínala na deseti dolarech za gigabyte, ale tam jsem nalezl kartu za rovný tisíc. Chvíli jsem googlil a našel pouze chválu na onu značku, a tak jsem se rozhodl tuto akvizici provést.<br>
V 7-11 jsem doplnil peníze na kartu, která do té doby obsahovala -17 dolarů. Naposledy si půjčil uBike a vyrazil do parku na autobus. Naposledy.<br>
Sakra, šla na mě nostalgie. Nevím, zda za to mohl čas s 郁絜, nebo blížící se konec. Pravděpodobně obojí, ale moje pocity byly jak horská dráha, z extrému do extrému. Radost, smutek, zlost, nostalgie, touha, radost atd.<br>
V autobuse jsem se cítil úplně vyřízený. Vlastně se není moc co divit. Naspal jsem tak dvě hodiny. A to jsme do toho parku dorazili před sedmou. Takže v autobuse jsem polehával, a když jsem dorazil na pokoj, kde už byl pouze Marek, lehl jsem si, usnul a spal až do půl sedmé.<br>
Potom jsem se rozhodl zaznamenat události uplynulého dne do deníku i když jsem žalostně selhal. Při vzpomínání na to, co se stalo se mi začalo stýskat a kromě chvil, kdy jsem řešil Couchsurfing v Hanoi jsem si celý zbytek dne psal s 郁絜 na messengeru. <br>

### 29.6. Pátek - Poslední den na 中華大學

Probudil jsem se tři minuty před šestou. Marek ještě spal. Po snědení vloček, ranní hygieně jsem vyrazil na international office. Kelly mi podepsala papíry, dala další papíry a poslala mě na kolečko po departmentech.<br>
Napřed na náš office, kde se mnou paní neprohodila ani slovo. Další bylo finanční oddělení, knihovna, studentské oddělení, sportovní, tam jsem nepoužil jediné slovo anglicky a stejně jsem dokázal najít kde to je, popsat co chci a odpovdět na čínsky položenou otázku, máte zapůjčené nějaké sportovní vybavení. Potom na kolej, kde jsem si stahoval hudbu do mobilu a když přišel čas, odevzdal jsem klíče na oddělení kolejí.<br>
Marek vstal ve dvanáct hodin.<br>
Přede mnou byl nelehký úkol. Naskládat své hmotné statky do krabice dvacet krát třicet krát čtyřicet. Všechno oblečení, které nebudu potřebovat ve Vietnamu, konvičku, kterou jsem koupil během prvních dnů v bazaru a mé srdce k ní okamžitě přirostlo, počítač, nabíječky, strojek na vlasy, foťák, desky s papíry, jenž budu potřebovat až doma, nebo těmi, které si chci uchovat na památku, kabely a další krámy.<br>

<a href="../images/2018_june/29_1.jpg" target="_blank"><img src="../images/thumbnails/2018_june/29_1.jpg"></a>

Zabralo mi to přes hodinu a zalepit jsem to zvládl jen díky tomu, že si na t krabici marek sedl. Že celá jeho váha vlastně spočívá na displeji mého notebooku, mě v tu chvíli vůbec nedošlo.<br>
Ještě jsem se rozhodl, sehnat si igelitový pytel a zachránit mé věci před případným namočením. Vyrazil jsem do všeMartu, ale dole jsem potkal paní uklízečku a použil svou neobratnou čínštinu k tomu, abych se jí zeptal, zda nemá více plastových pytlů na odpadky. Měla a jeden mi dala. Měl jsem radost, že mi čínština pomohla ušetřit.<br>
S pomocí nůžek, pytle a celé izolepy se mi podařilo zabalit balík tak, že přežije i pád do vody. To jsem ještě nevěděl, co mě čeká na poště.<br>
Když jsem téměř jedenáctikilový balíček odnesl do hlavní budovy, čekala tam na mě fronta. Taiwanci si totiž poštou posílali krabice věcí domů. Proč to dělali mi naprosto ucházelo, ale je to konec konců soukromá univerzita, takže je plná zazobaných blbečků, co nepřemzýšlí o penězích jako chudý Čech jako já<br>

<a href="../images/2018_june/29_2.jpg" target="_blank"><img src="../images/thumbnails/2018_june/29_2.jpg"></a>

Nicméně fronta se pomalu posouvala. Dostal jsem nějaká lejstra, kde jsem měl vyplnit, co krabice obsahuje, kam poletí, kdo ji převezme a podobně. A tím začly všechny ty strasti. Z prvu jsem chtěl notebook zatajit úplně, ale riskovat, že balík strčí pod rentgen a pošlou zpátky se mi nechtělo. Takž jsem se rozhodl uvést ho jako „Computer, no battery“. Stejně jim to vadilo. Elektronika nesmí do letadla.<br>
„No problém, send it via ship or on the ground.“ Pověděl jsem. Ale to bylo zdaleka mimo jejich možnosti. Taiwanská pošta prostě po zemi do Čech neposílá.<br>
Aby toho nebylo málo, tohle dohadování trvalo tak dlouho, že najednou odbyla čtvrtá hodina a druhá paní na poště vypla počítače a rozhodla se poštu zavřít. Můj poslední úřední den na Taiwanu. Začínal jsem být vážně ve shíze, ale kolem šla Kelli a Kelly. Moje záchrana.<br>
Donutili je kvůli mně opět zapnout počítače. Kelly nožem rozřízla mou pečlivě zabalenou krabici a společně jsme vyndali veškerou elektroniku pak všechno zase zabalili. Zaplatil jsem nekřesťanských 2300 dolarů a zpětně mi došlo, že tam zůstal foťák, tak nezbývá než doufat, že balík přece jen dojde.<br>
Na koleji jsem do krosny nastrkal všechno, co tam zbylo, a to co se nevešlo jsem vyhodil. Včetně mé žluté mikiny. Bude se mi po ní stýskat, ale nešla vyprat a měla vypálenou díru na kapuci.<br>
Večer jsme šli na večeři do Filipínské oblasti. Čínsky jsem si objednal 蔬菜炒麵, protože vyznat se v jejich menu bylo nad mé síly. Kluci si s pomocí Google překladače vybrali nějaká jídla s masem, ale stejně dostali to samé, co já akorát s kousky náhodého masa. <br>

### 30.6. Sobota - Poslední den na Taiwanu, poslední den s 郁絜

Neslyšel jsem ani jeden ze svých budíků. Ne příliš vyspán jsem se probudil v 7:25. Udělal jsem si ledovou kávu a začal balit poslední drobnosti. Když se čas nachýlil, šel jsem vedle, rozloučit se s Danem. Bylo to příjemné loučení, vlilo mi krev do žil, nakreslilo úsměv na tváři a dodalo odhodlání vyrazit.<br>

<a href="../images/2018_june/30_1.jpg" target="_blank"><img src="../images/thumbnails/2018_june/30_1.jpg"></a>

Marka jsem pozdravil jen velice zběžně, pospával totiž ještě.<br>
Naposledy skrz školu. S krosnou na zádech a Ventolinem v uších jsem kráčel na nádraží. Tam už byla cedule 台北 8:10 a lidé se scházeli. Autobus ale stejně přijel o 12 minut později. Paní venku mi prodala lístek, a poté jsem nechal bágl v podpalubí a nahoru si vzal pouze své ukulele. Mával na mě klučina z Malajsie, kterého jsme potkali na střeše. Bavil se se mnou o holkách, životě na Taiwanu, ale pak se jí zmocnil spánek.<br>
Napsal jsem 郁絜, která už tou dobou byla v MRT. Když zjistila že budu mít zpoždění, vyrazila na kávu.<br>
Autobus mě nakonec vyhodil před autobusovým nádražím. Po chvíli hledání jsem ji našel. Spolu jsme šli hledat úschovnu zavazadel. Když jsme jeli po schodech, políbil jsem ji. Chutnala jako trochu jako káva, ale mnohem líp. Uložili jsme moji krosnu a vyrazili na Kaliho 蛋餅. Miluju ježdění po schodech s dívkou, která má chuť se líbat. Z metra jsme vyrazili ruku v ruce částečně podle map, ale převážně jsem určoval směr já. Musím se přiznat, že jsem šel na blind, ale štěstí mi přálo. Cápek, který si mě pamatuje, tam ale nebyl. Dal jsem si rolku s kukuřicí a arašídové sójové mléko. 郁絜 slaninovou a 奶茶. Ten jí přinesli až když jsme dojedli, pálivé mimochodem zvládá s přehledem.<br>
Popíjeli jsme tam ještě tak půl hodiny, ale čas utíkal a já si chtěl pořídit kabel k počítači. V budhistickém thrift shopu. Našel jsem to tam, ale měl zemnící kolik. Chtěl jsem jo uříznout, ale paní mi naznačila, že ho dokážu ulomit. Koupil jsem jo za deset korun, což 郁絜 ohromně překvapilo a společně jsme vyrazili hledat poštu, že které bych poslal dopisy.<br>
Byla zavřená, a tak jsme se posadili někam na židličky je stolku a dopisy jsem sepsal tam. Hledala mi adresy, a přitom mě sledovala, jak já tolikrát jí.<br>

<a href="../images/2018_june/30_2.jpg" target="_blank"><img src="../images/thumbnails/2018_june/30_2.jpg"></a>

Pohledy jsme hodili do schránky. Nevím, jak se to stalo, ale byli jsme na stejném místě jako před pár dny, když jsme sháněli kozla. Prodlužuje jsme tedy opačnou trasu k metru a tam se rozhodli, že půjdeme do 大安森林公園. Další schody další polibky. Bože je tak skvělá. Dorazili jsme do atria, kde zrovna hrálo dechové uskupení, sedící na cajonech. Chvíli jsme je sedě poslouchali a poté je se přesunuli do parku. Šli jsme docela dlouho, než jsme našli hezké místo u vody. Z toho nás ale po pár minutách vyhnal slejvák. Přeběhli jsme se do altánu, zdaleka ne jediní. Sedli jsme si ale ke všem zády, zprvu pouze opřeni o sebe, poté v objetí.<br>
Svět se smrsknul na nás dva. Jasně, byli tam lidi a vadili mi. Obzvláště cápek, co si pleskal do lýtek, ale nedělal jsem si z nich až tak těžkou hlavu. Co mě zajímalo víc byl její rty, vůně jejích vlasů, její křivky v mých rukou, jemné sténání, které jsem ji způsoboval a když jsem se přestal zajímat o okolí úplně, sténání ne až tak jemné.<br>
Déšť zesiloval a zeslaboval. Lidé přicházeli a odcházeli. My zůstávali.<br>
Až dokud nebylo téměř pozdě. V půl čtvrté jsme se konečně zvedli. Opláchli jsme ze sebe pot a vyrazili zpátky na metro. Čas začal být neúprosný. Bylo třeba vytisknout vízum, dojít pro batoh a odjet na letiště. Tisk se ukázal jako docela oříšek. 7-11 zavřený, na nádraží tiskárna nikde a táhlo na půl páté. Nakonec jsme našli další 7-11, koupili v něm vodu a vytiskli víza a doběhli na rychlovlak. Stál 160. Seděli jsme v něm a zprvu jsme se napůl líbali napůl bavili. Čím dál jsme byli, tím míň slov bylo potřeba. <br>
Nakonec jsme byli na letišti. Prošli jsme halou, našli správnou frontu a u ní Jardu. Bez vlasů. Ve frontě jsme se drželi zkrátka. Vtipkovali jsme a snažili se nemyslet na nevyhnutelné. Jardův batoh byl nad limit, můj pod. 郁絜 mu držela kytaru, aby nevypadal nápadně. Prošli jsme pohodě až na pásovou kontrolu.<br>
Jarda šel někde před námi a nechal nám čas na rozloučenou. V posledním objetí jsme si slovy neřekli nic, nebylo třeba. Zrovna když jsem začínal cítit, že nejsem schopen odejít strčila do mě tak prudce, že jsem téměř odletěl do fronty. Se slovy "you have to go now" jsem ji naposledy zamával a zmizel za zdí pasové kontroly.<br>
Udusil jsem v sobě všechno. Soustředil jsem se jen na rutinní průchod bránou. Odpovídal jsem Jardovi na jeho otázky ohledně pronášení kytary do letadla. Ale emoce jsem nechal za tou zdí.<br>
A tak to pokračovalo celou dobu až do Vietnamu. Pobíhali jsme po letišti, nastupovali o letadla, bavili jsme se pilotem o hraní na ukulele, vtipkovali na sedačkách, vzpomínali na Taiwan, ale myšlenky na 郁絜 jsem nechal na později.<br>
K jídlu jsme si pořídili instantní pálivé nudle. Nic jiného neměli. K tomu Vietnamské pivo Saigon beer. Letuška se nás ptá, zda chceme led. Jako Češi jsme to oba odmítli, ale pivo bylo teplé. V té době jsme ještě nevěděli, že takhle se ve Vietnamu pivo pije. Do sklenice led, zalít pivem ne příliš nízké teploty, vypít tak rychle aby led stihl sotva roztát.<br>
Po přistání jsme vystupovali z letadla rovnou na dráhu. Nevím proč to nedokroutil až hale, ale nastupovali jsme do autobusu. Batohy, imigrační, všechno v pohodě. Vlastně to pro mě už přestává být zajímavé. Stala se z toho rutina.<br>
Přeskupil jsem věci do krosny, a šli jsme k bankomatu vybrat peníze. Moc se to nedařilo. Tři bankomaty mě odmítly. Poté vybral Jarda jeden milion a ze stejného bankomatu jsem vybral milion také.<br>

<a href="../images/2018_june/30_3.jpg" target="_blank"><img src="../images/thumbnails/2018_june/30_3.jpg"></a>

Za 270000 jsme si pořídili sim kartu s dvěma gigabajty na den. Předpokládám, že takové množství dat nikdy nevyplácám. Se sim kartou v mobilech jsme se odebrali ven a nastoupili do taxíku. To nejhorší, co může šetřivý turista udělat. Ale Tung nám napsal, že k němu domů to stojí zhruba 300 tisíc a tenhle měl taxametr.<br>
Nakonec to bylo 550 tisíc. Během cesty mě zarazilo v jak dezolátním stavu Hanoi je. Taková druhá Havana. Na sloupech stovky neorganizovaných kabelů, rozpadající se budovy. Prostě standardní prvky komunistické země. Hodil nás v podstatě před Tungův dům. Ten nás uvítal a vychrlil na nás hromadu dotazů. Ptal se na Českou republiku, na Taiwan, čínštinu, Prezidenta a když jsme Zemana pořádně pomluvili, řekl nám, že ve Vietnamu je pomlouvat prezidenta trestné.<br>
Měli jsme hlad a Tung nám řekl, že když půjdeme po cestě zpátky a pak doprava na hlavní ulici, určitě najdeme něco k snědku. Nakonec jsme našli restauraci, kde měli smažené kuře v celku, bambus, něco co vypadalo jako houba a pivo.<br>
Vybrali jsme stehno, a paní nám přinesla polévku s klíčky a koriandrem a stehno nakrájela na talíř. Bylo to moc dobré a pivo docela taky, jen bylo teplé. Vietnamci to řeší tak, že do něj mrsknou led. Nakonec jsem si na to zvyknul taky.<br>
Jídlo sice zahnalo hlad, ale nezasytilo nás úplně. Vybrali jsme proto ještě tu věc, co vypadala jako houba. Chyba lávky, bylo to organické. Chvíli jsme přemýšleli, zda je to nějaký páteř či co, než mě napadlo, že jíme hada.<br>
Ať už jsme jedli, co jsme jedli. Hlad nás opustil a my jsme vyrazili zpátky do našeho nového bydlení. V pokoji jsme se seznámili s naším spolubydlícím Bronzelem z Kalifornie. Chvíli jsme se společně bavili o jeho cestách do Nepálu a Koreje a našem pobytu na Taiwanu. Potom jsem se osprchoval a usnul.<br>
