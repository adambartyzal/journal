[<< Červen](2025_june.md)

### 1.7. Půl roku pryč

Snídat se ženou je skvělý. Dělíme se o přípravu a pak u stolu začínáme den. Mazal jsem chleba, Vera připravila zeleninu. Vyšlo to akorát tak, abych jel vlakem v 8:20. Měl zpoždění a prostor na kola byl dost plný. Trochu jsem v něm psal, ale měsíční skluz jsem nemohl dohnat. Obzvlášť, když se toho docela dost dělo.<br>
Tomík se vrátil ze Zélandu. Zas tak moc o tom nepovídal, ale mít den dlouhý 36 hodin je prý dobrý mindfuck. Ludva mu přišel vysvětlit co ho čeká a pak jsme šli na oběd.<br>
Ne to je příliš zkrácený. Řešil jsem fakturu, nákup, kód, hardware a cítil, že na nic z toho se nesoustředím pořádně.<br>
Čekala mě cesta na Zahraďák. Podruhé v tomhle týdnu a to bylo teprve úterý. Tentokrát jsem byl domluvený se Sabinou. Neviděli jsme se určitě přes rok. Jízda v horku venku byla intenzivní. Teploměr pokořil 30. V Malešicích jsem se zastavil v Lidl a koupil si svačinu a ne pivo.<br>
Přijel jsem v předstihu a dal si sprchu. To mi bodlo. Byl jsem zplavenej dřív než jsme začali. Sabina přišla bez rakety, ale v autě byla a tak jsme v půl osmý začali rozehráváním a konverzací.<br>
Rozešla se s klukem se kterým tak nějak byla a nebyla celou dobu co jí znám. Bylo vidět, že jí to pomohlo. Single life jí bavil. Každý měsíc byla někde v trapu. Norsko, Itálie, Španělsko a kdo ví kde ještě. Ve farmacii jsou prachy. A její táta jí asi taky dotoval. Přemýšlel jsem, zda jí to závidím. A ani ne. Nás s Verunkou čekalo cestování. Naše životy byly jinak naplněný a byly neméně super. Navíc jsem se zrovna vrátil z Málagy.<br>
V první hře jsem dostal sodu. Hrála úplně jinou ligu než Marta. Druhou jsem uhrál. Těsně. Třetí ještě tesněji ona. 30:28. 2:1. Důstojná prohra. Zpotili jsme se fest. Druhou trojici taky vyhrála ona taky 2:1. Druhá sprcha bodla ještě víc.<br>
V mezičase Jarda psal, zda bych nešel na pivo, že slaví stavební povolení. Ptal jsem se Sabči zda by šla, ale necítila se dost uvnitř kruhu mých přátel a asi to bylo moudrý. Rozloučili jsme se a já vyrazil na kole dom vyzvednout svojí ženu. Ta se na jedno s Fikrovými cítila.<br>
Taky připravila lehkou večeři. Tortilly s pomazánkou a nakrájenou zeleninu. Ruku v ruce jsme vyrazili do vzletu. Kromě Fikrových dorazila ještě Adél a Terka. Veru vysvětlila, proč má i večer sluneční brýle, který jí mimochodem fakt sekly, a sára se dala do vyprávení o domě.<br>
Fakt do toho šlapali. Za rok asi budou bydlet. Jarda taky vyprávěl o tom, že hrajou beďas s Jendou a zavedli to, že hrají o kafe. Prý to zvedá úroveň.hry, když mají vidinu výhry. To mi dávalo smysl. Kór u Jardy.<br>
Jedno pivo bylo opravdu jedno pivo. I tak jsme ale vzlet opouštěli až před jedenáctou. Cestou ještě Verunka popisovala operaci. Terka měla podobně jako Veru astigmatismus a byla překvapená, že to srovnat jde. Pak popisovala jaká byla magnetická rezonance. 47 minut v tunelu sotva pár centimetrů širším než je hlava a k tomu frekvence 1. Hnus. Skoro štěstí, že mě bolí jen záda. Nějak jsem ale opomínal Cvičení. Řekl jsem si, že se musím polepšit.

### 2. 7. Skoro jako kdybych věděl, co dělám

Verunka odjela brzy ráno do Zlína na kontrolu očí. Usnul jsem a vzbudil se v sedm. Nějak na mě přišel nedostatek dopaminu. Nechtělo se mi vůbec nic. Snídat se ženou mě baví. Samotnému se mi do toho nechtělo.<br>
Udělal jsem si na cestu kávu do nerezové láhve a vyrazil na vlak. Veru mi napsala, že mi posílá pusu a kousnutí do zadku. Taky mi poslala jízdenku na RegioJet na pátek.<br>
Kontrola očí jí dopadla dobře. Sprchování se v potápěčských brýlích už nebylo třeba. Takový dobrý zprávy mě potěšily. Rýpal jsem se v cellular anténě. Mel jsem pocit, že vysokofrekvenční prst by měl být co nejblíž feedu. Zkusil jsem drátek mezi zem a prst midbandu.<br>
Vypadalo to k světu. Opatrně jsem stříhal a blížil se kýženému pásmu.<br>
Na oběd jsme šli do Asie. Měl jsem chuť na Bun Chay a ostatní byli za. Venku se udělalo horko. Španělsko hadr. Člověk úplně cítil, jak se přes něj ty tetelící se molekuly přelévají. Asi jsem si přiostřil hrstí chilli papriček. Proti horku se má bojovat ohřátím těla, nikoliv klimatizací.<br>
Tomík se konečně rozpovídal o Zélandu. Dokonce si přivezl prsten moci. Byl v Kiwi hatchery, sopku neviděl protože byla mlha. V Abu Dhabi byl u Bury Khalify a na jižní polokouli byl u její nejvyšší věže v Aucklandu. Prý se tam musí vrátit. Druhý ostrov a ta sopka.<br>
Po obědě jsem dokroutil tu anténu tam, kam jsem chtěl. Fakt to vypadalo, že vím co dělám. I když opak byl pravdou. Simulace můj objev odmítala potvrdit. Vládla ale podezříval feed, který v simulaci byl nějakou konečnou dálkuod země, byť v reálu byly na stejné ose. Co už. Byl to dobrej proof of concept.

<a href="../images/2025_july/02_1.jpg" target="_blank"><img src="../images/thumbnails/2025_july/02_1.jpg"></a>

V poledne zněly scény večer nás čekalo naslepo. Po práci jsem ale stíhal ještě návštěvu STEPu. V pět a třiceti stupních do bazénu vyrazilo půl Prahy. V sauně ale bylo docela volno. Podobně jako tuareg a chilli, sauna je supr prostředek ke zvládání horka. A ledová sprcha k vyplavení kortizolu. Metrů jsem ale naplaval sotva 350.<br>
V sedm jsem našel Martu v Aeru. Po chvili se přidal Ondra a povídali jsme si o tom, co je nového. Réba brala injekce kvůli vyndavání vajíček kvůli BRCA. Genu, který způsobuje rakovinu prsou a vaječníků. Technika pokročila tak daleko, že venku doktoři dokáží zjistit, která vajíčka gen mají a která ne a zabránit tak přenosu na dítě. Taky prý vyberou zdravou spermii a vloží ji do vajíčka. Ondra s Rebekou už jsou vlastně rodiče. Akorát mají dítě v mrazáku.<br>
Film byl čínský. Respektive Hong Kongský. Proto mu nebylo rozumet zbla. Měl to být Thriller, ale byla to víc komedie. Ale dobrá. Lidi ve vtipných scénách tleskali. Řekl jsem si, že chci videt víc čínských filmů.<br>
Domů jsme jeli každý jinak. Tramvaj, jednokolo, Franz. Pořád bylo horko. Ale bez slunka už to šlo. Navíc z Aera je to víceméně z kopce.

### 3.7. Neslavný den pro Franze

Na ráno jsme byli s Ondrou dohodnutí na bazénu. Podolí 7:45.<br>
Někdy v noci ještě psal, že mu na osmou naplánovali meeting, ale ráno se ukázalo, že tam být nemusí. Sedl jsem na franze a vyrazil<br>
Cítil jsem se jetej. Jako posledních několik ran. Horko v noci spaní ubírá. Až někdy v polovině kilometru ve venkovním bazénu jsem chytil mízu. Plavat s Ondrou ráno bylo fajn. Ale cesta na kole do práce pak byla fakt dlouhá. 13 kilometrů je na dojíždění moc.<br>
Pomáhal jsem Omarovi skriptem zakládat reklamace, vysvětloval Ríšovi, jak třídit vytopené EBUFy a pak se rýpal ve fw HSLocku.<br>
Ivan s Jiřím byli doma, Tom a DJ měli navařeno a tak jsme s Vláďou vyrazili do veže samotní. Spálili tam lasagně. Další produkt italského týdne. Co už, dali jsme si lilek s mozzarelou.<br>
Po práci jsem šel čistit a seřizovat Franze. Wapkou jsem z něj omyl špínu. Našel přípravek na mytí . Nanesl ho v rovnoměrné vrstvě a při omývání měl radost jak řetěz prokoukl. Čistič na motory je fakt síla. Pochvaloval jsem si to až do momentu, než jsem si všiml, že přesmykač už není tak hezky černý jako kdysi. Najednou byl docela dost stříbrný. Sedlovka šla do hajzlu, náboje taky a modrá na rámu taky utrpěla. Chvíli jsem byl naštvanej, ale pak mi došlo, že to je jen kolo. A kdo má jezdit. Barva je putná.

<a href="../images/2025_july/03_1.jpg" target="_blank"><img src="../images/thumbnails/2025_july/03_1.jpg"></a>

Šel jsem centrovat zadní kolo. Čtyřicítka se tam s osmičkou nechtěla vejít. A to ani po tom, co jsem jí vyfoukl a namazal plášť vazelínou aby si při huštění sedla lépe.<br>
Opravy jsem dokončil po sedmé. Domů sjel vlakem a psal si se ženou. Posílali jsme si hromadu smajlíků. Na WhatsAppu se totiž některý hýbaly a některý ne, ale nebylo nikde řečeno který. Nakonec jsme oba dostali hlad. Já si udělal tortelliny, protože italský týden a pak jsem si šel lehnout. Bylo horko jako prase a cítil jsem záda. Zkusil jsem jógamatku na zemi, ale někdy v jednu jsem se přesunul do obýváku.

### 4.7. Blackout

Nevyspal jsem se nejlíp. Bolela mě záda. Koukal jsem do map a internetů a Alta Vie byla moc dlouhá. A jít loni mi nedávalo smysl. Půjdem stezku Českem. Vlaky v itálii by byly drahý a nás čeká irsko a sicílie. Navíc jsme neměli natrénováno

Jel jsem vlakem. Snídani ve vlaku je fajn ale Verunka jí umí připravit líp než já. Nebo spíš. Má větší chuť připravovat jídlo, které hezky vypadá.

<a href="../images/2025_july/04_1.jpg" target="_blank"><img src="../images/thumbnails/2025_july/04_1.jpg"></a>

Jak jsem jel ve čtvrtek po Pernerové, lačnilo mé bříško po indii. Ta myšlenka se ujala. Cesta k sultánovi je sice dlouhá, ale stála za to. Dhal, špenát s paneerem, aloo, rýže a butter naan. Fakt jsme si s Ivanem a Vláďou pochutnali. Cestou zpátky jsme potkali Petra. Společně jsme ve před polednem došli do provozovny a ve 12:00 vypadl proud. Ve vývoji. V celým podniku. V celým areálu. V polovině Prahy. A pár dalších měst na sever a východ od Prahy. Jirka v Hradci byl taky bez elektřiny.<br>
Někdy po dvou hodinách se to v Hradci dalo do pořádku. Následoval Karlín. Vláda vyrazil dom i když měl s sebou krosnu a původně plánoval jet za kamarády na turnaj rovnou z práce. Ivan Petr a Daya vyrazili taky. Metro se totiž rozjelo. Zbyl jsem jí s DJem. Poklidili jsme, ručně jsme zavřeli bránu a poté jsem objevil, Ze Franz má prázdnou zadní duši. Výměna docela šla. Funkční stojan by pomohl, ale opravovat kolo umím v nejrůznějších podmínkách. Akorát do brzdy mi cáklo močko. Seřízení osmičky z předchozího dne s novou duší nesedělo a přehazovačka bylo třeba doladit.<br>
Pro zábavu jsem se cestou stavil ve Vysočanech nana nádraží. Informační systém překvapivě fungoval, ale většina vlaků stála, ostatní měly nejmíň hodinové zpoždění. Jel jsem dál na kole. Přes Karlín a Příkop.<br>
Doma na mě přišla únava. Dal jsem si sprchu, chleba zavolal ženě a odpadl na postel v obýváku. Ještě že jsem na Siri zavolal ať mě vzbudí. Totálně bych spal až do kdoví kdy. Při odchodu jsem se cítil absurdně jetý. Trochu jsem zalil kytky, ale najednou byla 19:14 a v 19:20 jela 99, která byla poslední dobrá ke stihnutí RegioJet a do Ostravy. Kdyby neměl 40 minut zpoždění.<br>
Pořád jsme ale měli štěstí. Na nádraží byl chaos. RegioJet lounge je ale fajn věc. Dal jsem si zmrzlinu a čokoládu. Před půl devátou nám konečně přidělili nástupiště a po dalších pár minutách chaosu jsme vyjeli na východ.

<a href="../images/2025_july/04_2.jpg" target="_blank"><img src="../images/thumbnails/2025_july/04_2.jpg"></a>


Byla to dlouhá jizda. Verunka me vyzvedla na nádraží fabií. Lukáš byl doma ještě vzhůru takze jsme se pozdravili. Ale šli jsme rovnou spát. Beats for Love v dáli duněly a mě se nějak nedařilo usnout. Měl jsem svojí ženu po boku po pár dnech odloučení.

### 5.7. Olešná

Dopsat 24 dní. To byl mimo jiné můj plán na víkend. Napřed nás ale čekaly palačinky k snídani u babičky.<br>
Hynek nám vytáhl dvě kola. Jeho a Verunky. Poštelovali jsme brzdy, dofoukli duše a vyrazili za babičkou. Se zastávkou v Bille pro jahody. A malou foccacia pro mě, protože od pěti večer jsem nic nejedl.<br>
Ještě že u babičky v paneláku mají výtah. Rozkaz zněl kola musí do bytu a byt je v desátém patře. Verunka nažhavila dvě pánve, zamíchala těsto, udelala dvě kávy a mě s babičkou posadila do obýváku abychom si povídali. Babička se vyptávala na Alpy. Když jsem pověděl, že spíš zůstaneme v Čechách, stočila se diskuze k tomu, že v Česku je krásně. Obzvlášť  Beskydech.<br>
Po chvíli jsme se ve smažení vystřídali. Házet palačinkou jako Verunce mi nešlo. Taky jsem ale na stěně neudelal spoustu olejových cákanců.<br>
Hotové palačinky jsme odnesli na balkon a s výhledem na Beskydy. Se zakysankou a s jahodami chutnaly moc dobře. Babička si s Verunkou povídali o výletech na hrady, když byli s Lukášem malí. Slunko pálilo a bylo třeba chránit si hlavy kloboukem nebo šátky.

<a href="../images/2025_july/05_1.jpg" target="_blank"><img src="../images/thumbnails/2025_july/05_1.jpg"></a>

Po brunchi babička vytáhla tonometr. Rtuťový. Jak z něj odečítala naměřené hodnoty mi bylo záhadou, ale moc exaktní měření to asi nebylo.<br>
Ještě jsme poklidili a po rozloučení jsme svezli kola dolů.Verunka vedla. Po cyklostezce mezi paneláky. Po chvíli jsme si prohodili kola. Verunka se na svém červeném trápila. Cyklostezka to byla pěkná. Jednou nás teda zradila a museli jsme se vracet, ale k Ostravici jsme dojeli úspěšně a oslavili to točeným Radkem na pobřeží.

<a href="../images/2025_july/05_2.jpg" target="_blank"><img src="../images/thumbnails/2025_july/05_2.jpg"></a>

Podél Ostravice to byla fakt hezká cesta. 7- Verunky vypadlo, že tady jede poprvé. Hrubice. Mělo to tam potenciál. Očekávala, že fabrika celulózka bude smrdět, ale to se nedělo. Hezká příroda, pěkný asfalt, dobrý terén. Až do Cedule Olešná 9 doprava, Olešná 30 doleva. Přitom Frýdek- Místek kudy jsme meli jet byl nalevo. Napravo ale měla být rozhledna a výhledy já rád.<br>
Že rozhledna bude na kopci si Veru vůbec neuvědomila a tak byla pro. Stoupání tam rozhodně bylo, ale nijak tristní. Pár kopečků Verunka vyšla , pod kopcem s vysílačem jsme nechali kola a pěšky si to vyšlápli.<br>
Nahoře byl pak a vybíral Be korun. Jeho životní poslání bylo tisknout lidem razítka a když jsem ho informoval o tom, že o razítko nestojím, niterné jsem ho urazil a dal Mě ignoroval. Verunka dostala razítko na ruku atak jsme dostali dalekohled. Výhled byl parádní. Ostrava byla dál, než jsem čekal. Obzvlášť věž na radnici.<br>
Po sestupu už to bylo k přehradě víceméně z kopce. Potkali jsme bezva třešně a já se docela nadlábl. V Cili opět navigovala Veru a dovedla nás do chaty č. 22, kde už Ondráčkovič rozbalili saky paky.<br>
Šlo se k vodě. Vybalili se surfy a Hynek s Lukem vyjeli na vodu. Veru se šla slunit a já šel plavat. V dáli byla příhodná pláž. 500 metrů daleko naměřil jsem zpětně. Kilometr je takový akorátový za plavání si.<br>
Večeři jsme si dali U Toma. Hynek nás pozval, protože prý ještě neoslavili Verunky narozeniny. Sám si objednal asi 4 jídla. Laky asi 3 přílohy. My s Veru italské houbové rizoto a Jana bramborák. Bylo to tam fajn. Radek chutnal dobře a tak jsme tam seděli a povídali si asi do půl deváté. Verunky srdce ale toužilo po hře karet.<br>
Zpátky u chaty jsme vysvětlili rodině, jak se hraje feud. První hru jsme zvládli venku, ale rychle se ochlazovalo. Druhá jsme přesunuli dovnitř. Tam jsme teprv otestovali všechno, co ona hra nabízí. Všechny to bavilo. Popíjeli jsme bohémky a bílé víno s tváří oblastního ředitele Generali. Chutnal dobře.<br>
Obě hry vyhrál Laky. Dokonce pěkné červeným svrškem. Ale únava byla značná, pití vypitý a tak bylo načase vyčistit si zuby a zalehnout. Byla nám nabídnuta jedna ze čtyř posteli. Vzhledem k zimě venku jsme neodmítli a uložili se seskládaní do sebe.


### 6.7. Windsurfing

Sice jsme nemrzli venku a spali jsme pohodlně v posteli. ale záda jsem cítil značně a najít příjemnou pozici na úzké posteli byl docela oříšek. Velká lžička posunutá dolu docela fungovala.<br>
Na snídani jsme měli kulový. Ondráčkovic potřebovali na velký nákup. Verunka sedla za volant modrého Rapids a odvezla mě a Hynka do Albertu. Pro nás dva jsme udělali menší nákup na snídani, svačinu a večeři.<br>
Snídani jsme rozložili na stole venku. Měli jsme pečivo a patiju. K pití A/pro kakao. Ostatní měli na pečivu slaninu nebo krabí salát.<br>
Po jídle jsme šli k vodě. Dostal jsem mamky surfs dětským křídlem. Při prvním pokusu o nastoupení jsem spadl, utopil brýle a namočil klobouk. Mít tyhle věci na hlavě byla kokotina. Klobouk jsem dal na břeh, ale brýle byly nejspíš v trapu.<br>
Hynek mi dal pár rad a vyjel na přehradu. Já jsem vyrazil na vodu pochopit, jak ten ďáblův stroj zkrotit. Moc mi to nešlo. Spadl jsem mrtěkrát. Až asi po hodině jsem tak nějak jel. Po hodině a půl mě Verunka přišla natočit. Prý jsem u toho vypadal dobře.<br>
Na dece jsem načerpal energii sluněním se a sepsal část předchozího dne do deníku. Chudák Hynek si zlomil kloub pod stěžném. Jeho serf dodělal. Viditelné ho to podráždilo. Čekal na tu dovolenou dlouho. Naštěstí se mohli střídat na Lukášově modelu.<br>
K obědu jsme měli guláš. Hynek udělal hned dvě verze. Sojový a masový. Měl jsem ten vega a byl fakt mega dobrej. S bramborovým chlebíkem jsem ho spořádal dva talíře. Byli jsme všichni tak příjemně unavení a plní.že aktivity jako minigolf a bowling byly zavržené pro návštěvu kavárny a polehávání na lehátcích. Dokonce uměli decay a kafe na ledu. A měli jsme štestí a dostali poslední zásobu ledu.<br>
Čas ale letí a bylo třeba vyrazit. Hynek uvázal stěžeň na Rapid, aby jí v Ostravě v garáži zařízl a dal do ní nový kloub, naskládali jsme věci do kufru a Verunka nás odvezla na nádraží na Svinově. RegioJet má půl hodiny zpoždění. Dali jsme s Verunkou pár rychlých partiček ferbla. Rozbila mě docela s přehledem.<br>
Ve vlaku jsme si dalo dva dortíky a já se pustil do dalšího psaní. V protější sekci jel opilý otylý jednoduší mladík. Nebyl zlej, ale čtveřice lahváčů na stolku a hlasitý projev byl psychicky náročný pro všechny kolem něj.

<a href="../images/2025_july/06_1.jpg" target="_blank"><img src="../images/thumbnails/2025_july/06_1.jpg"></a>
<a href="../images/2025_july/06_2.jpg" target="_blank"><img src="../images/thumbnails/2025_july/06_2.jpg"></a>
