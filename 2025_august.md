[<< Červenec](2025_july.md)

## [Srpen](2025.md) 

- [1.8. Ostřejší, barevnější, lepší](#18-ostřejší-barevnější-lepší)
- [5.8. K leprikónům](#58-k-leprikónům)
- [6.8. Ostružiny, balíky obilí a hudebníci v ulicích](#68-ostružiny-balíky-obilí-a-hudebníci-v-ulicích)
- [7.8. Jake, Anthony <br>& Jean](#78-jake-anthony--jean)
- [8.8. Vstříc viteálu](#88-vstříc-viteálu)
- [9.8. Ultraprocessed Ireland](#98-ultraprocessed-ireland)
- [11.8. Mexický fitr](#118-mexický-fitr)
- [13.8. Jako Frodo a Sam](#138-jako-frodo-a-sam)
- [14.8. Konečně dovolená](#148-konečně-dovolená)
- [16.8. Káva Grande](#168-káva-grande)
- [17.8. Bolest hlavy](#178-bolest-hlavy)
- [18.8. Sedm prstů je lepší než pět](#188-sedm-prstů-je-lepší-než-pět)

### 1.8. Ostřejší, barevnější, lepší

Venku bylo proměnlivo. Tím chci říct, že co pár minut chcal. jako prase. Našel jsem ráno na radaru díru mezi mraky a než přišla, posnídal jsem zbytek Číny.<br>
Jel jsem po staru, přes Hradešínskou. I tahle trasa najednou trvala 25 minut. Dokonce jsem na Vinohradské' dostal<br>
zlato na segmentu.<br>
Ve vývoji se nesvítilo. Vláďa tam ale seděl. Jedinej. Pustil se do firmware zámku. Vyptával se mě, jak co funguje a hned našel věci, co se mu nelíbily. A nelíbily se mu právem. Díky interface pro testování, který jsem do NFCM došil, ho šlo rozhodit nevhodným voláním.<br>
V další díře mezi mraky jsme vzali kola a sjeli k sultánovi.na oběd. Vláda si dal vindaloo a já mixed veggies. Bylo to extrémně dobrý.<br>
Po obědě jsem kreslil pěti a sedmi prostou anténu a počítal součástky do NFC přizpůsobení abych nemusel do děliče dávat kondíky na sebe.<br>
Když už přicházel čas odchodu, přišel další mrak. Pustil jsem si Star Trek a čekal, dokud se nevyjasní. Někdy při vracení se ze záchoda jsem si uvědomil divnou věc.<br>
Cítil jsem se skvěle. Takovej zvláštní pocit. Nebolela mě hlava ani záda ani nic. A nebyl jsem unavenej. Déšť přešel, zaklapl jsem laptop a vyrazil jsem na kole domů.<br>
Po dešti bylo krásné barevno, čisto a všechno působilo skvěle. Skoro jsem přemýšlel, zda nemám nějaký krvácení do mozku, nebo tak něco. Přišlo mi, že bych mohl trochu cvičit a tak jsem se na půl hodinku zastavil na Konopišťské.<br>
Doma jsem si otevřel gazpacho. Bylo taky extrémně dobrý. Jenže gazpacho je dobrý vždycky.<br>
Máma volala. Stěžovala si, že Eva moc leje, že Petr si půjčuje a že Robin vysírá. Moc jsem nevěděl, co jí na to povědět. Řekl jsem si, že se Evy optám, jestli jsou v poho.

### 5.8. K leprikónům

Zahlédli jsme východ slunka. Naneštěstí až 3 hodiny po tom, co jsme vstali. Budík ve tři je tak brzy, že to vlastně ani nebylo zlý. Dozalil jsem zato květiny, připravil byt na 14 dní o samotě, Verunka udělala svačinu, vynesla koš a ve 3:40 jsme doběhli noční tramvaj na Karlák.<br>
Autobus 910 jel věčnost jako vždy. Automaticky jsme vystoupili na dvojce, jenže Irsko není v Shengenu a tak jsme museli přejít na opačnou stranu letiště. Batoh měl 10,3 kilo a my zaplatili ze desetikilový. Lékárna šla do tašky s dinosaurem. 9,9 kg jak vyšitý.<br>
Terminál 1 je zmatečnej. Kontrola až na gejtu objektivně spíš zdržuje. Naštěstí šla voda dočepovat i za ni. Ryanair nás rozesadil, ale hodná paní se se mnou prohodila a další hodná paní si vzala sedadlo v uličce, takže Adam byl u okna v první řadě a koukal na mraky, ve kterých se světlo rozpadalo na kompletní kulatou duhu. Verunka luštila křížovku a já jí pomáhal. Nešlo nám to. Ze slova NÁTURA se později stal. NÁTORA a nakonec LÁTORA.<br>
V Irsku je o hodinu míň, takže z letadla jsme vystoupili před osmou a pěšky vyrazili do ikei. Byla asi hodinu a půl chůze Smerem do centra a pak na západ a to měli začít servírovat snídani. Procházka to byla pořádná. Obzvlášť s krosnou a s pár slepými odbočkami. Ale nakonec jsme tam došli a snídani si dali. Jednu tradiční a jednu vege. A toast a salát. A čaj s mlékem a nakonec dvě kávy a šneka napůl. Fazole z plechovky, hasbrown, slanina a klobásky. Obezita na talíři. Nasnídali jsme se pořádně. Za dobrej peníz.

<a href="../images/2025_august/05_1.jpg" target="_blank"><img src="../images/thumbnails/2025_august/05_1.jpg"></a>

Autobusem jsme poté sjeli do centra. Seděli jsme na přední sedačce v horním patře double deckeru. Točil jsem si časosběr a koukal na to, jak nízké domy Dublin má.

![video](05_2.mov)

Po asi čtyřiceti minutách jsme dojeli do centra k bodu nula, přejeli řeku a vystoupili v oblasti plné irských pasů a tradičně vypadajících uliček. Vyšli jsme na lokální známou lávku, prošli si temple bar, došli do kampusu univerzity a zamířili do Doyle's na pivo.<br>
Vybral jsem O'hara's Irish pale ale. Dobře jsem udělal. Veru Guiness chutnal jak nedopalky v kole z makra.<br>
Další zastávka byl nákupák ve stylu Juldy Fuldy a park ve kterém jsme si snědli scones z Lidlu, protože jsem byl hladovej. Taky jsme tam počkali na Verunky kamarády Ghadu a Stevena. Pár, který si k sobě hledal cestu přes celý svět. Egypťanka a Ir, jenž se potkali v Thajsku a vzali se i pres rozdílné víry.<br>
Byli super. Steven byl vtipálek a jak jsem později objevil, technik a neskutečný hudebník. Bylo to osm let, co se naposledy s Verunkou viděli a měli si toho spoustu co povědět. Nabídli nám, že nás vezmou domů k sobě. A taky nás pozvali na večeři.<br>
Stephen doporučil mongolské barbecue. Místo, kde pán na plotně připravoval jídlo, které si člověk sám seskládal sám z výběru v pultíku. Byla tam extrémní spousta extrémně dobrých věcí a pán byl extrémně hustej. Slovo extrémní v tomhle případě nenadužívám.

<a href="../images/2025_august/05_3.jpg" target="_blank"><img src="../images/thumbnails/2025_august/05_3.jpg"></a>

Povídali jsme si o jejich společnosti, o našich pracích, o Thajsku a o životě vůbec. Byla to moc příjemná konverzace. A postupně jsme začali být uvolněnější a vtipkovali jsme víc a víc na účet ostatních. Stephen i Ghada mají skvělý smysl pro humor.<br>
Objednali nám zajímavý dezert. Sklenici ve které bylo burákové máslo a rozdrcená snickerska. Nebo tak něco.Bylo to dobrý, ale jak jsem řekl po prvním soustu, nezničí mi to život.<br>
Po večeři jsme se vrátili k jejich dodávce. Měla Upadlá boční dveře a uvnitř hrozný bordel. Několik dělníků do ní nakukoval. a vypadalo to, že převýší, zda zavolat policii, a nahlásit majitele, jako únosce dětí. Stephen o tom udělat hned několik vtipů.<br>
Blbý bulo, že dodávka byla pro tři, ale my byli čtyři. Ghada se nabídla, že půjde dozadu. Byly tam matrace a vlastně to mohlo být docela ok. Jen ty upadlý dveře by mě děsily.<br>
Se Stephenem jsme si cestou povídali o mé práci. Byl z freebike přístupu nadšený. Prý je to "juicy".<br>
Do Port Laoise to bylo něco přes hodinu. Na benzínce jsme nakoupili věci na ostružinovou buchtu a dojeli k nim domů. Byl to na irské poměry velký dům. Postavil ho Stephen a vybavil ho věcmi jako bazén, asi čtyřmi klavíry, obřím dřevěným schodištěm a zkušebnou.<br>
Nás ubytovali v pokoji pro hosty a po chvíli konverzace na kterou už nám nezbyla téměř žádná energie jsme šli spát.

### 6.8. Ostružiny, balíky obilí a hudebníci v ulicích

Vstali jsme první. Verunka plánovala upéct ostružinovou buchtu. Taková buchta se líp peče, když máš ostružiny a tak jsme s mystičkou vyrazili na příjezdovou cestu podél které rostly všemožné keře.<br>
Ostružin nebylo tolik, kolik jsme mysleli, a tak jsme se vlastně docela prošli. Až ke kravám, které si něco irsky bučely a koukali na nás nedůvěřivé.<br>
Nakonec jsme nejlepší plody našli za domem. Domem, který před osmi lety asi vypadal opravdu dobře, ale v době naší návštěvy se bazén pomalu měnil v bažinu, omítky pomalu konzumovala příroda, příjezdová cesta zarostla nestříhanými jabloněmi a téměř každé volné místo v domě se změnil v odkladiště nějakého napůl realizovaného nápadu. V podkroví se válela 3D tiskárna, různá arduina, spousty rozebraných počítačů a dalších hraček. Každá místnost měla klavír, ale ne každý byl nalazený. A když jsem si to spojil s vyprávěním Stephena a Ghady o plánech trávit víc času v Thajsku, přišlo mi , že všechno do čeho tam dali energii a peníze... hodně hodně peněz... půjde do kopru.<br>
U společné snídaně Stephen vykládal o cenách, které si dělníci řeknou za stavbu příjezdové cesty. Že je to zlodějna, že si to radši postaví sám. Jenže nepostaví, protože bude dělat něco jinýho. V hlavě mi šrotovalo, že minimalismus je jediná cesta z takového průseru.<br>
To ale nic neměnilo na tom, že to bylo moc fajn ráno. Se Stephenem jsme hráli na piána. Jeho jazzové schopnosti byly neskutečné. S Verunkou jsme hráli na bicí a když se pekla buchta, drnkal jsem na kytaru.<br>
Po dopečení jsme sbalili věci do auta a vyrazili na blízkou zřícenina hradu na piknik. Cestou jsme zastavili ve skladu pro terminály, které později plánoval Stephen nainstalovat v obchodě v Kilkeney.<br>
Zřícenina měla výhled do všech stran. Na pole plná balíků slámy, které se dostaly na erb tamější oblasti.Veru video zavolala kamarádce, která je všechny dala dohromady a já si potom vylezl na kamennou stěnu původního hradu.<br>
Buchta byla výborná, sváča taky, a čas utíkal skoro moc rychle. Práce v Kilkenny volala a my se museli opět naladit do dodávky.<br>
Během toho co Stephen vyměňoval terminály jsme s Ghadou vyrazili na výlet po městě. Šli jsme k řece. Objevili sochu hráčů hurley. Já si vygooglil, co je Hurley je. A prošli jsme si obří pozemky za zámkem. Samotný zámek byl na pohled pěkný, ale dovnitř jsme nešli. Vzali jsme to přes náměstí a kolem kostela se špičatou veží zpět k autu.<br>
Stephen objevil, že o pár vesnic dál by mohli koupit auto pro Ghadu. Ta sice měla před domem mini cooper, ale jeho oprava byla drahá a tak jsme se jeli podivat na Renault Zoe.<br>
Během prohlídky auta jsem se šel podívat na hřiště Hurley. Paní mi tam o onom sportu dala úplnou přednášku a vysvětlila mi, že na něj přešla z irských tanců, které se staly příliš drahé kvůli dresum a parukám.<br>
Začínala být zima a větrno. Obával jsem se, že v noci bude opravdu kosa a zahlédl jsem cosi čouhat z krabice na darování oblečení. Byla to kožená bunda mojí velikosti. Úplně napřesno. Veru to trochu pohoršovalo, protože měla odér jako skříň prarodičů. A nebyla úplně moderní. Ale kůže byla kvalitní a od větru a zimy mě chránila parádně.<br>
Zoe nakonec nedostála požadavkům. Měla průměrný dojezd a moc dlouho se nabíjela. Jinak byla levná a v perfektním stavu. V Irsku mají extrémně levná auta z druhé ruky.<br>
Do Wexfordu jsme jeli ještě docela flák cesty. Mapy nás vedly po lokálních cestách kam se dvě auta sotva vešla. Verunku to ukolébal ke spánku. Večer jsme dojeli do města, kde se konalo Fleadh. Auto jsme Zaparkovali u nákupáku a vyrazili do ulic plných hudby.<br>
Stephenův strýc Tom přijel taky a před hospodou Macy's nás přivítal během hraní jeho známých sedících na židličkách. Starý kytarista se do toho dobře opřel a zpěvačka Amy měla moc pěkný hlas. Kluk s trikem Pink Floyd si vystřihl sólo na whisku, jak kdyby se tím živil.<br>
Dohnal nás hlad. A plnost hospod nás dohnala do fast foodu. Dali jsme si wrapy, burgery a hranale. S plnějšími břichy jsme se přesunuli k vodě, kde byla velká stage a potom do oplocené oblasti, kde bylo pivo a koncerty oficiálnějšího charakteru.<br>
Vnější byly lepší a tak jsme se vrátili na ulici. Stephen měl kytaru, Verunka whisku a tak rozjeli vlastní gig. Dokonce vydělali peníze. A rozhodně pobavili kolemjdoucí.<br>
Ješte jsme koukali na pár dalších hudebníku, ale pomalu nastal čas se rozloučit. Navíc se rozpršelo. Došli jsme k dodávce a vyslali Stephena a Ghadu domů. Sami jsme se vrátili k mostu, přešli ho a začali hledat, kde postavit stan.<br>
Nebylo to lehký. Na konci ulice byl plot. Dal bylo pole, kde nás měl ráno rozsekat kombajn a na parkovišti antila světla. Až za benzínkou byl dobrý plácek.<br>
Déšť a únava není na stavbu ultra light stanu dobrý kombo. Ale zvládli jsme to a někdy ve dvě a usnuli špatným spánkem.

### 7.8. Jake, Anthony & Jean

Moc jsem toho nenaspal. Budily mě auta a vítr. Někdy ve čtyři jsem trochu poupravil šnůrky, což ztišil. plácání celty a usnul neklidným spánkem.<br>
Někdy po deváté jsem se vyhrabal ven a šel jsem omrknout, co mají k jídlu na benzínce. Vrátil jsem se se dvěma vanilkovo-rozinkovými šneky, flap fakanem a flat whitem. Vern už byla vzhůru a utekla na záchod. Tak vybavený jsme to tam měli. Dokonce nám ze stanem rostla Kala.<br>
Někdy po desáté jsme dobalili a vyrazili pěšky zpět do Wexfordu. Chvíli jsme šli pěšky, ale Veru zahlédla shuttle bus mezi festivalem a parkovištěm a ten nás zadarmo dovezl až k mostu. Ten jsme už podruhé přešli, tentokrát za světla a na jeho opačné straně jsme od organizátorů dostali mapičku Fleadh.<br>
Vyrazili jsme za její dosah. Do oblasti, kde byly hradby a věže. Za hradbou jsme potkali pána, nesoucího si domů nákup, který angličtinou s intenzivním přízvukem konverzoval se všemi v okolí. Nám poradil, ať jdeme do parku, kde se v roce 18 set něco všichni postříleli a do školy, kde všichni dělají hudební nástroje.<br>
Volba číslo dvě byla lepší. V jednom křídle školy bul pán, který vyrábí flétny a harfy a v druhém byla výstava a prodej Whisel, mandolín a concertin. Byl u nich pán z obchodu McNeely, kterého jsme nestihli v Dublinu.<br>
Concertinu nakonec nechala Verunka ve škole, ale neodcházela s prázdnou. Nakoupila Wildku v D. S tou teda dole na ulici mezi dětmi baskujícími na židlích kolem obchodů nevidělala nic jiného, než to, co jsem ji do základu nasypal do ahojky já.<br>
Co naplat, koupili jsme alespoň jedno pivo napůl a vyrazili skrz festival.<br>
Večer jsme prošli sotva čtvrtinu prostoru, kde se hrálo a tančil. Během dne děti hráli, dědové tančili a o pár metrů dál tomu bylo naopak.<br>
Prošli jsme to všechno a pokračovali dál.. Kolem Aldi a kolem Tesca a ještě dál a hlavně výš. Do Lidk. Tajné zbraně v drahých zemích. Kváskovou bagetu, skoro půl kilový čedar, půl kila Coleslaw, pytel ředkviček a sušená rajčata jsme nakoupili za cenu stejnou, jako to jedno pivo předtím.<br>
Snědli jsme to na mokrém trávníku opodál, protože Lidi nemá sezení. Nikdy. Možná aby bezdomáči šli zevlit jinam. Byl toho fakt kopec.<br>
Po jídle jsem v vsázkové kanceláři dostal prázdný papír. Veru ho nadepsala LIMERICK a společně jsme se přesunuli před benzínku u nájezdu na obchvat kolem Wexfordu. Pán nám tam z auta poradil, že lepší to bude na hlavní.<br>
Přesunuli jsme se tedy o 400 metrů dál na okruh, kde se nám moc nedařilo. Lidé gestikulovali směry, kam oni jedou, ale první interakce přišla až po téměř čtyřiceti minutách. Prý máme přejít dál až na odbočku z města ven. Dvacet minut chůze. Moc se mi nechtělo ale tam kde<br>
Ijsme stáli to opravdu nebylo dobry!<br>
Sotva jsme ale vyšli, zastavil nám mlady kluk ve Fordu, který jel naším směrem do New Ross. Jmenoval se Jake a byl to sympaťák. Koupil nám jahody, protože "Wexford musíš ochutnat". Taky nám pouštěl protest songy a s Veranken si povídal o historii a o IRA<br>
Byla v tom lepší. Proto, když nás nabral kousek za benzínkou Anthony, táta mladého bubeníka, sedla si dopředu a já přitakával ze zadního sedadla. Anthony vykládal o tom, jak pojede cestovat,. O tom že stopaře bere vždycky a pak si s verunkou povídal o hraní v kapele. Dovezl nás k nádraží ve Waterfordu a ukázal nám, která cesta vede do Limericku.<br>
Byla to čtyřproudá cesta bez možnosti zastavení. Museli jsme jít dvacet minut do oblasti, kde bylo krátké odpočívadlo. Tam jsme stáli asi půl hodiny než přijela Jane. Vezla prý dceru do města a ta ji říkala, že pokud nás uvidí cestou zpět, mela by nás vzít.<br>
Jean byla učitelka angličtiny. Byla extrémně povídavá a nadšená. Prý za mlada procestovala svět a ráda to předá dál. Taky nám řekla že už je pozdě a že do Limericku bude lepší dojet zítra. Že má doma guesthouse a ráda nás ubytuje zadarmo. Nadšeně jsme na to kývli a nechali se odvézt do Mooncoinu.<br>
Jane nám vyprávěla o sousedech. Jeden byl miliardář, druhý drogový dealer a třetí met syna, která prý nejevil zájem o dojení krav. To byl v očích Jean velký prohřešek, protože jejich stavení byla farma a když Jean vyrůstala, dojila denně.<br>
Ubytování bylo super. Měli jsme dvě postele, kuchyňka a sprcha. Sprcha byla hodně super. Navíc jsme dostali Skyr a banány. Večer mi ještě dean představila jejího manžela Stevena. To jak dal dům a zahradu dohromady sám bylo úžasný.<br>
Ještě jsem před spaním chtěl něco zapsat, ale hlava mi padla vedle řehoře a usnul jsem ve vteřině.

### 8.8. Vstříc viteálu

Hodinky mely tentokrát radost. 9 a půl hodiny spánku v posteli pod moc příjemnou, těžkou dekou byl velký kontrast k předchozí noci.<br>
Po probuzení mě Vern zatáhla k sobě do postele. Bylo osmého osmý a chtěla slavit. Ještě že jsme měli večer sprchu. Ta slavení mezinárodního dne ženského orgasmu rozhodně pomohla.<br>
Když jsme doblbli, přesunuli jsme se se snídaní ven na verandu. Měli jsme skyr, banány a fíky. Když jsme dobalili, ukázala se Jane ještě s čerstvě upečeným chlebem a nabídkou odvozu na autobus. Přijali jsme neb nám vůbec nedošlo, že nás hodí zpátky do Waterfordu.. Došlo mi to až po asi čtvrt hodině přednášky o tom jak Normané dobyli Irsko, Irští lordi odjeli ze zeme, Briti vyházeli dělníky z jejich domovů a nahradili je svými. Najednou jsme projížděli kolem místa, kde nás večer nabrala.<br>
Co už. Rozhodli jsme se ten autobus vzít. 22€ na hlavu bylo dost. Obzvlášť když ta jízda trvala o hodinu déle a většinu času se mi chtělo zvracet. Možná to byl. kafem, který jsem koupil při letmé prohlídce starého města..<br>
V Limericku jsme z nádraží vyrazili na stop. U řeky, kde jsem si musel koupit rohlík ve SPARu abych zahnal akutní hlad jsem si uvědomil, že nemám Řehoře. Verunka okamžitě začala telefonovat přepravní společnosti a společně jsme vyrazili zpět na nádraží. Autobusák jiné společnosti mi poradil, že na nádraží je dopravní inspektor, který by nám dokázal odemknout autobus, kterým jsme přijeli, ale v současnosti postrádal řidiče.<br>
Inspektor byl ve své kanceláři, autobus odemkl a Vern našlaŘehoře na místě, kde jsem ho já v panice přehlédl.<br>
Podruhé jsme vyrazili na stop. Tentokrát po druhém mostě, který byl blíž místnímu hradu. Přemýšleli jsme o jeho návštěvě, protože hrad se skanzenem o kus cesty dál zavíral v šest a to jsme nestíhali. Hrad v Limericku se nám aletolik nelíbil a tak jsme pokračovali poutí skr město ke stopovacímu místu.<br>
Se zastávkou v Lidlu. Pro coleslaw, pečivo a sýr. Snědli jsme si to na trávě před obchodem stejně jako předchozího dne a přesunuli se před vytipovanou benzínku.<br>
Řeč hlásal ENNIS a řidiče přitáhl do pár minut. Řidičku tedy. Paní, která šla camino a učila se španělsky kvůli svému příteli, který pracoval někde u Málagy. Verunka zvládla většinu konverzace během zhruba půl hodinového přesunu do centra městečka, kde se Fleadh odehrávalo o osm let dříve.<br>
Bylo to opravdu kouzelné městečko. Přešli jsme ho z prostředku na kraj překvapivě rychle a když jsme opět vytáhli Řehoře, nabrala nás červená Audi 1-7 a v ní dva kluci poslouchající techno. Řidič se jmenoval Tristan a byl to fakt sympaťák. Napřed vyhodil kámoše doma a potom nás odvezl až na parkovišti u Cliffs of Moher i když původně jsme chtěli jen do Lahinche. Byl to barman a jeho signature drink byla tequilla do které přes noc naložil jalapenos. Když jsme vystupovali, vypadalo to, že ho pytlík českých sladkostí opravdu potešil.<br>
U útesů bylo větrno a chladno. Oblékli jsme si několik dalších vrstev a vyrazili po cestě do kopce. Na výhled to byl opravdu kousíček. V nejvyšším bodě byla rozhledna a my stihli poslední minuty její otevírací doby. Po zavíračce jsme si před věž sedli se zbytkem chlebu a sýra a povečeřeli. To nás dobilo energií na procházku po útesu až tak daleko, jak jen to šlo do obou směrů.<br>
Na jižní straně jsme sledovali západ slunce. Bylo to moc pěkný. I když slunce zapadlo do mlhy, ne za obzor.<br>
Zbývalo se ubytovat. Verunka cestou zahlédla zbořený domek, který by mohl fungovat jako větrolam a zábrana proti čumilům. Znělo to moc dobře a dobrý to bylo. Domky byly dva a menší z nich měl rovnou , poměrné suchou podlahu. Akorát pár kamenů jsme museli odházet.<br>
Stan jsme postavili rychleji a lépe než kdy předtím a před jedenáctou jsme byli nasoukaní ve spacácích.

### 9.8. Ultraprocessed Ireland

I přes to, že stan byl postavený mezi čtyřmi stěnami, vítr klepal celtou dost hlasité na to, aby nás to budilo. Během bdění jsem vymyslel, jak stavit stan rychleji a lépe. Do podlážky stačí přidělat cvočky, na ty navázat správně dlouhé šminky. Po roztáhnutí podlážky člověk bude přesně vědět, kam zapíchat kolíky a na ně pak už jen natáhne celtu, roztáhne hůlky a oběhne ho dokola aby natáhl šňůrky.<br>
Po osmé přišel déšť. Byla to fronta přes celé Irsko, ale měla trvat asi jen hodinu.<br>
Jak radar řekl, tak se stalo. V 9 jsme sbalili věci a vyrazili podruhé na Cliffs of Moher. Ráno by to totiž mohlo vypadat jinak než večer ne?<br>
Nevypadalo. Pořád to ale byl impozantní pohled. A záchody v infocentru přišly vhod jak večer, tak ráno.<br>
Stopovat jsme začali jižně od parkoviště. Jeden karavan nás vypekl, když zastavil jen aby si nastavil navigaci. Ale netrvalo to dlouho a vzaly nás dvě němky. Nevzaly nás ale daleko. Jeli do jeskyní Doolin. A když_z nich vypadlo, že se útesům vyhnuli, protože tam bylo příliš mnoho lidí, vzali si k srdci mou radu, že by nás měli vykopnout a vrátit se..<br>
Tak začala série krátkých stopů směrem do Galway. Po němkách nás vzal řidič malého prázdného autobusu. Vyhodil nás v Lisdoonvarně před SPARem, ve kterém měli víc ultraprocessed pochutin, než skutečného jídla, takže ke svačině jsme koupily suché bagetky a kostku čedaru.<br>
Na kopci nad městečkem nás vzal pak, který jel jen pár kilometrů do garáže a před tou se stopovalo na houby. Naštěstí nás vzal podnikatel, který nám ukázal, kam jezdil Tolkien na prázdniny a že v okoli je jeskyně jménem Cove of gollum.<br>
Taky nás ale hodil jen do další vsi. Ballyvanghan. Z té nás asi po půl hodině odvezla Dutch rodina se kterou Verunka konverzovala Španělsky, protože bývávali bydleli v Málaze. Jeli s dcerou Rosou Marií pomalu skrz Irsko a měnili plán, co každou chvíli. Nás dovezli do Města Kiivarva, kde byl malý hrad a závody plachetnic.<br>
Na další stop jsem se necítil. Trochu to spravila zmrzlina na festivalu, kterou jsem omylem rozmáčkl, ale paní zmrzlinářka mi dala další kornoutek. Irové jsou super.<br>
I přes veškerou milost irů, nizozemců a dalších řidičů, šli jsme na zastávku a 20 minut po plánovaném příjezdu zaplatili osm euro za autobus do Galway. Verunka na mě viděla, že toho mám plný zuby.<br>
Jízda netrvala moc dlouho. Možná bychom to dostupovali v pohodě. Nelituju těch čtyř euro. Byl na nádraží v Galway znamenalo, že stíháme vlak do Dublinu, který jsme zaplatilik hradu. A že si stíháme dát další zmrzlinu-Tentokrát vyhlášenou. Murphy's.<br>
Vybrali jsme každý tři příchutě. Já, jahodu, malinu a irskou whiskey, Vera citrón, skotskou a Slaný karamel. S dvěma středními zmrzlinami v kornoutech jsme vyrazili do přístavu a tam se<br>
to stalo.<br>
Verunky zmrzlina ukradl racek. Trvalo to celý asi vteřinu. Zvedl se a zobákem si to namířil přímo na její kornoutek. Zbyl jen prázdný spodek. Verunka na něj zplna hrdla křičela „Ty hajzle", ale zmrzlina byla v trapu.<br>
Jako útěchu jsem nabídl zbytek své, ale moc už jí nezbylo. Na svém přiděn jsem pracoval rychleji než Veru.<br>
Výhled na deltu řeky a přístavní domky byl moc pěkný. Sluníčko pálilo, voda byla tmavě modrá a příroda nádherná zelená.Reka a její vedlejší rameno dokonale čisté a promenáda Mezi nimi kouzelně upravená.<br>
Navíc vedla do Lidlu. Čeká nás ještě jeden coleslaw, ředkvičky. Sourdough chléb a sýr. Plánoval jsem sníst sito na peronu, ale na nádraží byl první nepříjemný Ir. Prý jsme tam příliš brzy. Vrátili jsme se do parku před nádražím a pustili se do jídla.<br>
20 minut před odjezdem už šlo nastupovat. Taky se utvořila obří fronta. Byl jsem z toho mírně rozhořčený. Nicméně víra v milost Irů mi byla navrácena, neb nějaký pán mě chtěl pustit před sebe, když jsem si stěžoval.<br>
Vlak byl moc pěkný. Plný hyperaktivních dětí, jejichž táta byl úplně vyštavenej a máma měla docela v piči. To že děti byly jako na kokainu podle mě dobře vysvětloval obsah stolku před nimi. Marshmallows, pringles, fanta a další ultraprocessed věci.<br>
Rodina ale nakonec byla milejší než skupina žen, která přistoupila později. Moudrosti moc nepobraly a hlavní z nich malé holčičce dávala lesk na rty a měla z toho zábavu. Nebylo na tom nic vtipnýho. Byla to smutná opačná strana irů, které jsme dosud potkali.<br>
Psal jsem deník, dobíjel baterie a sledoval zelenou krajinu ubíhající za okny vlaku. Pomalu ale jistě ji polykala tma. Do Dublinu jsme přijeli po desáté. Na nádraží jménem Huston. Doplnili jsme vodu a vyrazili na autobus na letiště. Mapa říkala, že musíme do centra a tam přesednout na autobus číslo 16. To potvrdil i řidič autobusu č. 4 a do centra nás svezl zadarmo.<br>
Šestnáctka tak příjemná nebyla. Kromě výhledu na neskutečný úplněk jsem se v ní kroutil, byla mi zima a jízda trvala až bolestně dlouho.<br>
Letiště už začínalo být vylidněné. Prošli jsme všechny tři patra terminálu 2 a nakonec se ubytovali v rohu toho nejvyššího. Veru ve SPARu koupila šunty do uší a půjčila mi nákrčník jako škrabošku.

### 11.8. Mexický fitr

Bylo horko. V porovnání s Irskem absurdní horko. V posteli jsem se převracel, ale dohnat spánkovou ztrátu se nám trochu povedlo. Vstávali jsme někdy kolem jedenácté.<br>
Bylo třeba nakoupit. Verunka na mapě našla Lidl deset minut cesty od nás. Do auta jsme nasedli my dva a Dan, který už byl zvyklý Fabii řídit. Vyjeli jsme na jih a za okny utíkala vyprahlá krajina jižní Itálie. Bylo to jako v Breaking Bad. Někdo zapnul oranžový Mexický fit.<br>
Lidi aplikaci jsem přepnul z Irska do Itálie a dali jsme se do nákupu. Meloun, zelenina na salát, chléb, tofu, testoviny, parmazán, to piv a jeden Guiness. Stál 1,5€. Míň než v Irsku. Přišlo mi to vtipný.<br>
Zpátky v domě se Veru pustila do příprav pozdní snídaně.Olivové pečivo s bazalkovým postem, mozzarella a rajčaty. Barvy itálie na talíři. Ostatní už měli snídani za sebou a připravovali se na cestu k moři. Vidět paní Lenku v plavkách nebylo nejlepší. Ale lidi stárnou, s tím neuděláš nic.<br>
Než jsme dosnídali, bylo po dvanácté a tak se Veru pustila do přípravy těstovinového salátu. Pračka, konvice, plotýnka a dalších pár přístrojů opět přetížilo jistič před domem. Elektrobox byl zajištěný bezpečnostní větvičkou. Hodně nás to s Romanem pobavilo.<br>
Než byl salát na světě, vyrazili ostatní pryč a my zbyli v domě sami. Verunka se toho rozhodla využít a svedla mě.<br>
Unavilo mě to. Usnul jsem a měl jsem tak parádní siestu.<br>
Nakonec jsme i my vyrazili ven. Prošli jsme kolem DJek moři, potkali ostatní a šli si projít město. Nebylo to na město. Spousta letních domků pár hotelů, zastávka vlaku, dvě restaurace, ber a zmrzlinář. U toho jsme si dali dvě gelata. Kávová byla fakt excelentní.<br>
Nakonec jsme opet došli k moři. Do oblasti, kde byla skála. Řekl jsem si, že z ní musím skočit. Ale bylo to docela vysoko. Musel jsem si 2x skočit z prostředka než jsem nabral odvahu na celou výšku. Ze shora to bylo jiný kafe. Člověk při pádu cítil ten správnej stav beztíže uvnitř těla.<br>
Když slunko zapadlo, vzduch se rychle ochladil. Voda sice docela hřála, ale bylo třeba dostat něco do břicha. Osušili jsme se a po pláži se vrátili k hotelu, zjistili kolik chtějí za jídlo v tamější restauraci, udělali si mentální poznámku, že jednou by to docela šlo a pak došli domů na salát z poledne. Byla to kopa a byl moc dobrej. K němu dvě piva a konverzace s kolegy.<br>
Dana už jsem docela znal. Lenka, jeho bývalá kolegyně byla nakonec docela v poho paní, která kdysi měla bohatého manžela, který i skrz oponu dokázal pořídit MTV, Betamax, BMW a a další výdobytky, které Jana s Romanem rozhodně neměli. I tak se ale k Romanovi dostali nahrávky Beatles, Rolling Stones a dalších, neb jeho Pražští rodiče měli kamarády obchodníky a příbuzné v americe. To jen já pocházel z rodiny z vesnice Uprostřed ničeho. Ale co, svět objevuju po svém a Veru to má podobné!

### 13.8. Jako Frodo a Sam

Na dnešek jsme měli slíbenou Fobii. Navštívit Sicílii a nejít na Etnu mi připadalo jako hřích, ale málem nám do toho hodily vidle vernučiny opruzeniny na stehnech. Holčičí oblečení je vymyšlený tak, aby byly sexy, ale trpěly u toho. Moje mermo trenky naštěstí zabránily dalším otérům a varu se rozhodla, že Etně dá šanci.<br>
Posnídali jsme salát s hruškou, sojové kakao a chléb se sýrem, zabalili věci do auta a vyrazili na cestu.. Veru řídila a já navigoval. Můj obdiv k ní rostl. Řídila krásné a italy, kteří nesvítili, nepoužívali smerovky a rychlostní limit jim nic neříkal, se nenechala rozhodit.<br>
První polovina cesty vedla víceméně po dálnici. Projeli jsme pár tunelů, videli rafinerii a za Katánií jsme sjeli do Lidu. Pořídili jsme banány, pizzové pečivo, oříšky, čokoládu, dvě jablka a ledový čaj. To nás podle mě mělo dostat do třech tisíc, bez použití lanovky a autobusu.<br>
Druhá polovina cesty byla scéničtější. Jeli jsme do kopce. Přes vesnice a nakonec serpentinami přírodní rezervace Etna. Točil jsem časosběry a vybral odpočívadlo na čumendu a čůrpauzu. Bylo moc pěkně, ale trochu inverze. Město pod námi bylo zahalené v mírném oparu.<br>
Na parkoviště už to byl z výhledu kousek. Asi jsme mohli Fabii nechat mimo něj a ušetřit si tak 10€, neb poplatek byl za otevření brány a my se tak k jeho zaplacení upsali dobrovolně vjezdem do prostoru obehnaného řetězem, ale možná by nám vedle silnice napařit pokutu. Težko říct. Ale byli jsme v Refugio Sapiensa, Veru na záchodě doplnila vodu a po několika komentářích od průvodci,že v jít na Et.nu v barefoot sandálech je píčovina jsme započali výstup.<br>
Stezka přímo pod placenou lanovkou byla příliš sypká. Šli jsme po ní my a ještě jeden pár s turistickými holemi a v prvním momentu, kdy šlo sejít jsme ji, narozdíl od nich, opustili. Západněji vedla klikatější a další cesta po které tu a tam projelo obří auto, ale šlo se po ní mnohem lépe. Když jsme po asi hodině došli k hornímu konci lanovky, viděli jsme turistický pár pod sebou. Měli toho plný zuby a myslím, že dál už nešli.<br>
My si dali sváču. Oříšky, čokoládu a vydali se výš. Veru trochu vzdorovala, ale mě přišlo, že dokud nebude cesta příliš strmá, zakázaná nebo nebude příliš pozdě. má smysl pokračovat vzhůru. S každou další nastoupanou stovkou byla Etna zajímavější.<br>
Většinu lidí vozily terénní autobusy. Ti, co chodili pěšky, šli vetšinou jen ke kráteru piáno a nebo dolů zautobusové zastávky s průvodcem. My serpentinou stoupali nahoru a způsobovali pozdvižená obočí. Sandály a hipstr batůžek se moc nerovnal jejch pohorám a helmám. Jenže já k ničemu z toho neviděl důvod. Terén byl v poho a stoupání mírné. I kdyžje pravda, že Veru víc a víc bojovala s dechem a potřebovala vetší pauzy.<br>
Asi mě trochu nesnášela, ale když jsem vyšel až k ceduli, která hlásala, že dál se jít leda a zamával na ní, kousla se a vyšla za mnou. Od cedule chodili skupiny s průvodcem na přístupný vrcholek hory. Měl 2870 metrů a byl z něj parádní výhled. Vyšli jsme na něj taky , já obešel první kráter. Společně jsme obešli druhý a nafotili jsme spoustu fotek. Vonělo to tam sírou a Veru potřebovala trochu dodávat kuráž.<br>
Ale zvládla to všechno a společně jsme se vydali dolů. Musel jsem sundat sandále. Chytaly se v nich kamínky a píchaly mě do nohou. Etna bosky, kdo to kdy viděl.<br>
Skoro nikdo vlastně. Byli jsme tam jedni z posledních. Autobusy už dojezdili a když jsme sestoupili zpět k lanovce, zrovna vyjíždela poslední kabina.<br>
My si dali jablka, zavolali Verunčině mamce, která psala ať se vyhýbáme hořící lávě a pustili se do finální části sestupu. Potkali jsme římskou rodinu s děckem, kterým ujela lanovka, ale po chvíli je naštěstí vzala hlídka parku.<br>
Když jsme došli na parkoviště. Fabie byla skoro jediné zbývající auto. Veru si ještě v jídelně koupila Coca Colu, aby při řízení byla ostražitější a během zlaté hodinky jsme sjeli serpentinami z Etny opět dolů.<br>
Málem jsem udělal průser na samoobslužné benzínce. Zaplatil jsem za benzín, který jsme nenatankovali. Naštěstí byla platba automaticky zrušená. Ve stejném Lidu jako ráno jsme pořídili jídlo na další dny a noci se vydali domů.<br>
Při nájezdu na dálnici jsem selhal jako navigátor a přidal nám osm kilometrů navíc. Verunka ale cestu odřídila moc krásně i po tak náročném dni.<br>
Když jsme dojeli do Fontane Bianche, smyli jsme ze sebe lávu ve sprše, zvládli asi půl hodinu konverzace s ostatními a pak odpadli úplně vyřízení do postele.

### 14.8. Konečně dovolená

Co dělat po dni, kdy člověk bosky vyleze na Etnu a zpátky.<br>
Vůbec nic.<br>
Nebo alespoň vůbec nic náročného.<br>
Doma jsme snídali. Pak jsme šli plavat ke kamenu. Trochu jsme šnorchlovali, ale lidi vířili písek a tak se pohledy zdaleka nerovnali dnu v Syrakusách. No a pak jsem psal do Řehoře zážitky z předchozího dne. Na pláži, kde si opalovala nějaká holčina která měla moc krásný prsa. Byly umělý. Ale byly fakt moc pěkný. I Verunce se líbily.<br>
Doma jsme konečně dojedli těstovinový salát a když ostatní vyrazili autem do Syrakus, měli jsme parádní IX. 2X.<br>
A pak byla noc. Byl to den dovolené jako z učebnice.

### 16.8. Káva Grande

Probudil jsem se s ucpaným nosem a s bolehlavem. Ucpaný dutin. Nejspíš se mi do nosu dostala nějaká bakterie při potápění na ostrově. Zkusil jsem to vyřešit horkou sprchou a ibalginem, ale moc se mi to nepodařilo.<br>
Opět na nás vyšlo auto. Verunka naplánovala výlet do Casabille, do nějaké přírodní rezervace, kde se mělo dát koupat. Cestou tam jsme se zastavili na benzínce pro plnou nádrž a v Lidlu pro dvě pizzety, jablka a džus s vitamíny na mojí hlavu.<br>
Dál cesta pokračovala do kopce. Serpentiny pyreneje hadr. I cyklisty jsme tam potkali. Výhledy rostly a moje bolest hlavy taky. Když jsme vyjeli na náhorní plošinu, byl jsem otravnej. Musím se Verunce nějak revanžovat. Zaparkovali jsme auto, vzali jídlo, pití a plavky a vydali se ke vstupu do přírodní rezervace Cavagrande.<br>
Vypadalo to fantasticky. Říčkou vyhloubené údolí do skály táhnoucí se od nevidím do nevidím. Na opačné straně kanonu byly jeskyně, ve kterých prastará civilizace vyhloubila divy pro zesnulé. Na dně tekla říčka a tvořila jezírka a po bocích se táhly stezky na čumendu.<br>
Veru zaplatila vstupné. 2€ za hlavu a společně jsme se vydali po kamenných schodech dolů do prohlubně.<br>
Nebyli jsme jediní. Dolů šli skupiny francouzi rodiny italů i skupinky kamarádů, nesoucí si dolu lednici plnou vody a jídla. Schody byly prudké a vyhřívaly se na nich ještěrky. Verunce se tak moc nelíbily, ale mě přišly moc fajn. Takoví malí dinosauři.<br>
Po asi třiceti minutách jsme došli k říčce. Voda byla krásně čistá a naplňovala jezírka ve skále. Došli jsme až k předposlednímu jezera, kde byla velká hloubka na skákání, vodopád a skaliska vhodná k rozprostření dečky. Bylo to tam opravdu fantastický. Několikrát jsem si skočil z velkého ochozu. Verunka mě dokonce natočila na slow-mo. Nakonec si taky skočila.<br>
Dali jsme si každý dvě pizzaty, namasírovali se vodou z vodopádu, brýlemi objevili, že dno moc čistý není a pak...<br>
.. pak přišel déšť. A bouřka. A neshody. Verunce se totiž<br>
moc nezdálo, byli ve vodě, když v dálce bleskalo a hřmělo. Já napočítal, že je tři kilometry pryč a po chvíli čtyři a pak pět. Rokle ale neměla signál, takže jsme nemohli kouknout na předpověď.<br>
Dešťové mraky nemizely, zato Verunčina trpělivost ano. Mé tvrzení, že vzadu už je modro sice nebyla lež, ale nad námi bylo černo. Ochladilo se. V plavkách jsme klepali kosu a ručníky začínaly být promočené. Většina lidí odešla.<br>
Když déšť odešel, uznal jsem, že na koupání už to moc není. Oblékli jsme se a vyrazili zpatky do kopce. Společně s námi šel tlustý kluk a jeho máma. Kluk měl hysterák a házel kolem sebe botami. Veru ho překřtila na Vendelína<br>
Na rozcestí jsem rozhodl, že bychom se mohli podívat dál do kaňonu. Alespoň za první zatáčku. Byla to dobrá volba. Výhled na údolí tam byl neskutečný. Na hrobku taky a po chvíli mžourání i na zdroj cinkání. Kozy pasoucí se na úbočí hory.<br>
Stezka na druhou stranu nabídla nejen výhledy, ale i plody obsypaný fíkovník. Nabrali jsme trochu do pusy a dost do Verunčina šátku pro ostatní. Fíky stojí randál. To určitě lidi ocení, řekli jsme si.<br>
Cesta z kaňonu nahoru mi dala zabrat. Ibáč už byl dávno pryč a spánky mi pulzovaly s každým schodem. Když jsme se vydrápali ven, odbyla šestá. Veru nažhavila Fabii. Sjela serpentiny. Zastavila na výhled, kam debilní Italové vyvezli hromady odpadků a pro velký úspěch jsme se podruhé stavili v Lidlu pro dvě pizzaty, foccaciu na snídani a zázvor na moje dutiny.<br>
Horká sprcha, španělský brufen, zázvorový čaj a hodina spánku mě srovnaly dost na to, aby jsem zvládl večeři s ostatními. Veru udělala těstoviny s rajčatovou omáčkou. Byla toho hromada. Dopravit do sebe kus melounu po jejich snězení mi dalo zabrat. Ale meloun bylo třeba sníst. Navíc měl vitamíny a ty já potřeboval.<br>
Domluvili jsme se jak to druhý den logisticky provedeme, pověsili prádlo z pračky, připravili věci na zabalení a šli spát.

### 17.8. Bolest hlavy

Bolest hlavy mě neopustila. Když se budík rozkřičel, sešel jsem do spodní koupelny a dal si horkou sprchu a k ní ibalgin. Maličko to pomohlo, ale bylo jasný, že je přede mnou krušnej den, protože změny tlaku v letadle v kombinaci s ucpanými dutinami nejsou nic moc.<br>
Jinak šlo všechno docela fajn. Dojedli jsme meloun, většina fíků a pizzetu. Verunka mi udělala ještě jeden zázvorový čaj a po snídani, u které k nám černá kočička konečně našla důvěru, s Danem vyplňovali Wordle.<br>
Po osmé jsme naskládali věci do auta, Dan se ujal volantu a hodil na's na autobus do Syrakus. Bylo to k nevíře,<br>
ale Interbus v devet, vyjel v devět na minutu přesně. Projet město mu trvalo asi hodinu, ale i tak rozbil italský standard a dovezl nás na letiště včas.<br>
Tam už ale byl italský chaos opět přítomný. Všude byli lidi . Všude byly fronty. Všechno se pohybovalo šnečím tempem a všichni zmatkovat.. Olivový olej, který jsme koupili a já ho odmítl nechat na vile zatížil krosnu o 700 gramů. Přeskládali jsme věci co to šlo a dostali se opět na 9,9 kg. Prošli jsme nekonečnými frontami , dali si zbylou hrušku, jablko, foccacia a Veru si ještě koupila aranchino, nebo jak se ta smažená koule jmenuje. Během čekání jsme koukali na letušku a pár minut po dvanácté. nastoupili do Buzz letadla.<br>
Letenka mi sice vyšla k okýnku, dokonce u dveří, ale verunce ne sedadle 2C. Prohodili jsme se. Výhledů si většinou užívám já. Tentokrát jsem si řekl, že budu psát.<br>
Moc to ale nešlo. Ucpané dutiny a změny tlaku nejsou kamarád. Let byl docela utrpení. Jízda trolejbusem, metrem a tramvají snad ještě větší. Doma jsem padl do postele a nedobrým spánkem usnul.<br>
Večer jsem ještě něco roztřídil z krosny ven, dal si Česnečka a zapadl do postele znova. Byla to dobrá dovolená. Jen ten konec nevyšel úplně dokonale. A to by člověk řekl, že moře s dutinami pomůže.

### 18.8. Sedm prstů je lepší než pět

Intenzivní léčení předchozího dne pomohlo, ale ne na 100%. K snídani jsem si dal ještě česnečku, vitamíny a ibalgin. Vlak byl v trapu a tak jsem to sjet letí na kole. Doufal jsem, že mi to trochu rozhýbe dutiny. Spíš to nefungovalo.<br>
Vláďa pohnul s displejem a s ovládací aplikaci pro EMVCo. Přišly antény, které jsem před odjezdem nakreslil a tak jsem se pustil do jejich ladění. Sedmiprstá byl můj favorit. Tolik prstů ale nebylo jednoduchý krátit. Na VNAčku byl hroznej mišmaš. Před obědem už jsem ale měl dobrou představu jak dlouhé prsty musí být.<br>
Jíst jsme šli do vietnamky. Na své ucpané dutiny jsem zvolil Bun Chay a vylepšil ho spoustou chilli. Rozehřálo mě to fest, ale nesu to moc nepomohlo. Za pokus to stálo.<br>
Pětiprstá anténa nebyla tak dobrá jako sedmiprstá. Oproti prvním pokusům vlastně supr, ale zdvojená pásma B3 a B7 na hla00x byla prostě lepší. Obzvlášť když jsem připojil zem konektorem a zašrouboval šrouby<br>
Zpátky jsem jel vlakem. Síla ibalginu byla dávno pryč a tlak ve spáncích stoupal. Zastavil jsem se v Lidlu pro ovoce a zeleninu a dovezl to dom.<br>
Verunka ležela. Cítila se o fous líp a pomohla mi připravit salát a další česnečku. Obojí jsme si vzali do obýváku a pustili si asi 5 dílů přátel Za sebou<br>
Teplo pod dekou, vitamíny a tekutiny nám rozhodně pomůžou, řekl jsem si.

[>> Září](2025_september.md)
