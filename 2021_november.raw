## [Listopad](2021.md)  <!-- omit in toc --> 

- [13.11. Na Harlej](#1311-na-harlej)
- [15.11. Plánování](#1511-plánování)
- [16.11. Do Řecka](#1611-do-řecka)
- [17.11. Akropole](#1711-akropole)
- [18.11. Pěšky všude možně](#1811-pěšky-všude-možně)
- [19.11. Vlakem pryč z turistické oblasti](#1911-vlakem-pryč-z-turistické-oblasti)
- [20.11. Vanessa a Řím](#2011-vanessa-a-řím)
- [21.11. Výled z baziliky svatého Petra](#2111-výled-z-baziliky-svatého-petra)
- [22.11. 40 kilometrů pěšky](#2211-40-kilometrů-pěšky)
- [23.11. Domů](#2311-domů)
- [26.11. 7 divů světa](#2611-7-divů-světa)
- [27.11. Do Pekla a zpět](#2711-do-pekla-a-zpět)
- [28.11. Na Bena Caplana](#2811-na-bena-caplana)

### 13.11. Na Harlej

Karel se ozval zda nechci na Harlej. Co si budem, nebyla by to moje první volba, ale Karla vídám málo a prý měl ten lupen navíc, takže jsem radostně souhlasil. Hráli ve fóru Karlín. Jel jsem tedy na kole a nechal ho v práci. Potkali jsme se před vstupem a na to že tam občas bývají nekonečné fronty jsme se dovnitř dostali docela rychhle. Vlastně tak rychle, že mi ani nedošlo, že bychom si mohli hodit bundy k nám a neplatit za šatnu, která byla napálená. Ven nás už ale pustit nechtěli.\
Na předkapelu jsme byli nahoře a kecali. Na Harlej jsme sešli dolů do kotle.

![image](13_1.jpg)

Překvapivě mě to hodně bavilo. Texty jsem znal skoro ke každé druhé písni a s davem jsem si docela zazpíval. Hlavně bylo vidět, že kapelníky to baví. Koncet to totiž byl odložený o nejmíň rok, ne-li víc kvůli covidu a fanoušci i kapela byli plní naakumulované pařící energie.

### 15.11. Plánování

Tenhle týden jsem měl v kalendáři dlouho označený jako Barcelona (Smart City Expo), kde jsme s Charlesem měli představovat freebike s FEIG čtečkou. Ludvík ale řekl, že buď pojedu já nebo Vláďa a protože celou firmwareovou větev ohledně čtečky napsal Vláďa, nebylo o čem váhat.\
Navíc jsem od začátku roku měl volno asi tak 2 dny a to mi ještě firma dlužila nějaké volno za práci o víkendech, nahlásil jsem, že budu pryč až do plánovaného teambuildingu u Jirky a vrhnul se na plánování výletu. Protože všechny cesty vedou do Říma, byl můj jasný cíl. Navíc jsem tam nikdy nebyl a v Itálii už byl asi tak každý koho znám.\
V nomádském plánovači na kiwi.com jsem čaroval s městy jako Soluň, Palermo, Milán, Atény, Řím ale nakonec jsem se spokojil s posledními dvěma vyjmenovanými. Nechtěl jsem spěchat a trávit na letištích víc času než na cestách a taky jsem se nechtěl zruinovat. 4 dny v Řecku, 3 dny v Itálii. Kiwi by mi koupilo letenku u Eurowings, Ryan Air a WizzAir naráz za 4800 Kč. Já škrt co by si pro korunku nechal koleno vrtat, jsem si je koupil přimo u aerolinek dohromady za 4200 Kč.

### 16.11. Do Řecka

Na letisko jsem jel poprvé devatenáctkou. Na strašnickou, pak Áčkem a busem. V tramvaji jsem si povídal se starou paní, která má manžela s alzheimrem a bývá na ní zlý. Přesto mu jela nakupovat baterie do naslouchátka. Na odbavení byla fronta jak nikdy. Na stránkách ministerstva jsem se dočetl, že je třeba mít vyplněný vstupní formulář. Právě díky nekonečnosti fronty jsem ten taktéž nekonečný sled otázek a formulářů stihl vyplnit. Paní mě dokonce dala za příklad jako dobře připraveného cestujícího. Radši jsem se jen usmál a nijak to nerozváděl. Seděl jsem vzadu u okýnka a měl pro sebe celou trojsedačku.

![image](16_1.jpg)

Cestou jsem četl knížku od Billa Gatese [How to Avoid a Climate Disaster](https://www.goodreads.com/book/show/52275335-how-to-avoid-a-climate-disaster) o tom jak jde svět do kopru. Z letadla jsem tradičně vystoupil jako poslední. Do autobusu jsem se tak sotva vešel, ale protože letištní autobus funguje LIFO, z letiska se dostal dřív než všichni ti pospíchavci.\
Koupit jízdenku z automatu byla brknkačka. Pár čechů co za mnou v Praze stál ve frontě automatu nevěřil a v kiosku se s místním dohadoval asi tak 10 minut. Holka byla moc hezká. Zrzka, trochu jako kdyby niky byla štíhlá. Kluk to holt vyhrál. V autobuse jsme si chvilku povídali. Zaujalo mě, že za okny autobusu jsou platany ale s menšími listy a tak jsme se jak prozkoumávat wikipedii na téma platany v Evropě.\
Po hodině jízdy neustále z kopce dolů jsme zastavili na náměstí někde v centru Atén. Chvíli jsem bezcílně bloudil, ale pomalu ale jistě začalo být na čase bloudění dát cíl a to hostel, kde jsem měl být ubytovaný, tak abych vůbec stihl někoho na přepážce.\
Stočil jsem to tedy do kopce i když hora by asi byl lepší popis. Na vyhlídku na město jsem dorazil při západu slunka.

![image](16_2.jpg)

Bílé fasády řeckých domů se v přítmí slily a fotka, kterou jsem spravil náhodnému turistovi nebyla z nejlepších. Dalo se jít ještě výš k malé kapličce skrz cestu plnou palem a opuncií. Shora už byl výhled na město v hávu noci. Město rozsvícené myriádou světel. Pohled okem na akropoli v dáli byl dechberoucí. Noční režim na mém telefonu je sice super, ale z reality zachytí jen co by se za nehet vešlo.\
Po malé silničce jsem slezl z vrcholu a vydal se hledat hostel. Uličky a jejich špína, kopce, auta, terasy a částečně se rozpadající domy, to všechno mi připomínalo CDMX či Havanu.\
Před hostelem postával pán, který mi telefonem vytočil zamestnance hostelu, který na mě ze sluchátka mobilu křičel, že je zaseklý v dopravě a že mě má pán dopovodit nahoru. Vyšel jsem tedy s ním nahodu do lobby, kde už čekal jeden holanďan se stejným osudem jako já.\
Nakonec se objevil moc sympatický řek Andres a ukázal nám jak to tam chodí. Na to že jsem vybral nejlevnější hostel s hodnocením 7+ na bookingu se snídaní jsem byl nadšený. Mě taky ale nadchne kde co, možná vyjma supr fancy hotelů. Ty mě spíš odpuzují.\
Chtěl hotovost. Musel jsem jít vybrat. Chvílku mi trvalo najít bankomat, který by fungoval a nepůsobil jako, že mě obere. Ten který jsem nakonec vybral mě na 100€ obral o 2€. Dole na ulici jsem si dal večeři. Za 14€ mi přišel obří talíř zeleniny, celá kostka fety, chleba, pivo a voda. Přinesl mi to takový fajn pán a i přes to že to bylo moc dobré, celou fetu jsem prostě nedal a zabalil si jí s chlebem do ubrousku. Během jídla jsem ještě telefonoval s mamkou, která mi dávala tipy na to co vidět v Aténách.

![image](16_3.jpg)

Zpátky na hostelu mi druhý řek ukázal, kam ve městě jít a převzal si vybrané peníze. Po sprše jsem si ještě pustil No Time to Die, ale moc jsem tomu nedal a u filmu usnul.

### 17.11. Akropole

Budík mě vzbudil na osmou. Na snídani jsem ale čekal až do devíti. Čekání ale stálo za to. Snídaně byla fakt velkolepá.

![image](17_1.jpg)

Navíc jsem si v mezičase mohl koupit lítek do Akropole. Do batohu jsem sbalil kabát, čtečku, diář a vyrazil k úpatí hory nad městem. Kousek pod kapličkou proti mě šel najěký kluk a mě zastavil s tím zda jdu stejným směrem jako on. Zmateně jsem mu řekl že ne načež mě informoval o tom, že je gay. Odvětil jsem, že je fajn, že je s tím takhle v pohodě, řekl jsem mu že já ne a vyrazil jsem dál. Zvláštní lovící metoda, ale asi se mu to vyplácí.\
Shora jsem fotil panorámata. Denní pohled se totiž od nočního značně lišil. Zorientoval jsem se v mapě a pokračoval v chůzi. Podobně jako u nás na jabloních rostou jablka, která nikdo moc nejí, v Aténách mají pomerančovníky obsypané pomeranči. Váhal jsem zda jsou jedlé. Nikdo se do nich totiž nepouštěl. Vypadaly ale chutně.

![image](17_2.jpg)

Národní zahrady, což byl jeden z mých cílů, byly zavřené. Kolem nich postávali policajiti, ale důvod toho proč se dovnitř jít nesmí mi neřekli. Co už, nafotil jsem pár fotek okolí a pokračoval k Akropoli.\
V malých uličkách starého města byla spousta koček. Opravdu spousta. Taky tu a tam byla cítit moč. Doufám že kočičí.\
K Akropoli jsem zvolil velmi nepřímou cestu. Po kamení a skrz lesíky. Ivanovi jsme poslal gif jak klikuju, jako důkaz že nelením a vydal se do oploceného historického areálu.\
Zážitek je to vskutku impozantní. Proti tomu žádná. Výhledy shora taky stojí za to. V sezóně musí být natřískáno. Projít okruh památek mi zabralo nejmíň hodinu a musím říct, že dojem na mě udělaly podstatně lepsí než pyramidy v Mexiku.

![image](17_3.jpg)

Po sestoupení z Akropole jsem se vrátil na náměstíčko, kde prve popíjeli kávu místňáci. Dal jsem si latté a koláč. Koláč byl výtečný, zato káva měla ocas jako ředidlo. Na vedlejší lavičce seděla holčina a chovala si kočku. Zmíňila, že má hrozný hlad, ale kočka ji nechce pustit. Vyřešila to tak, že si zapálila cigaretu což kočku vypudilo. Trochu bizární vsuvka.\
Při pití kávy jsem zapisoval zážitky do deníku. Prochladlou rukou jsem škrábal ještě hůř než obvykle. Když se můj rukopis limitně blížil vlnovce, zvedl jsem se a pokračoval v bloudění městem. Dobloudil jsem až do oblasti s bleším trhem. Od jednoho stolu mi mávali češi z autobusu. Řekl jsem si, že až na ně narazím potřetí musím je pozvat na pivo.

![image](17_4.jpg)

Psyri, čtvrť kterou mi doporučil Andres byla vskutku zajímavá. Hipsteřina na řecký způsob. Prošel jsem to tam, ale na pivo se neposadil. Vlastně se ani nebylo moc kde posadit. A už vůbec kam si odskočit. Podniky byly výdejní okna a lidé s pivkem a jídlem postávali tak různě po rozích ulice. Bylo třeba najít záchod. Nakonec jsem našel obchoďák. Byl asi sedmipatrový a bez covidopassu se nedalo vstoupit. Záchody byly až nahoře. Taky tam měli kavárnu s výhledem. Dal jsem si kávu a naplánoval si, že půjdu na místní tržiště. Když jsem na něj ale dorazil, většina stánků už byla zavřená. Aby taky ne. Hodina byla pokročilá a tak i já vyrazil složit hlavu.

### 18.11. Pěšky všude možně

Tentokrát jsem se vstáváním příliš nechvátal. Přece jsem jsem den předtím čekal na snídani skoro hodinku. Ukázalo se ale, že čekací interval je fixní, což můj odchod do města oddálilo od mých plánů. Plány ale fixní nebyly, takže mě to nijak zvlášť netrápilo.\
Na bližší hoře už jsem byl dvakrát. Vybral jsem tedy horu vzdálenější. Motal jsem se uličkami až jsem došel do oblasti parkovitého vzezření. Parky mají v athénách takové neupravené. Cesty připomínají suchá koryta potůčků a dost možná jsou tak i tvořené. Později jsem našel i upravený park. Nacházel se za mostem přes dálnici dělící park na dvě části. V upraveném parku jsem se posadil a pustil do čtení knížky. Říkal jsem si, že je třeba změnit poměr sledování seriálů a čtení ve prospěch psaného média. Celý rok jsem na to dlabal a cíl, který jsem si vytičil na goodreads byl nesplnitelný.\
Když už jsem cítil, že na jednom místě setrvávám příliš dlouho, vydal jsem se na cestu směrem na jih. Náhodnými ulicemi směrem k trhu, který jsem včerejšího dne promeškal. Prošel jsem bangladéšskou čtvrtí, indickou čvrtí a něčím co by se dalo nazvat asijskou čtvrtí. Čistě čínská totiž nebyla. Všechno to byl útok na smysly. Barvy ovoce, vůně skořice, kterou na pile řezal nějaký asiat, pokřikující lidé, hlasitá auta a to vůbec nemluvím o rybím trhu. Ten se naházel právě v té budově, kterou jsem minule našel již zavřenou. Chobotnice a ryby všech barev, velikostí, odérů a stádií rozřezání. Kupci překřikujcí se mezi sebou a všude na zemi voda a rozdupadné zbytky. Paráda!
Zvenčí haly byl trh s masem. Zavěšená rozřezaná zvířata, vegan by zaplakal.

![image](18_1.jpg)

Na druhé straně ulice byl bazar s věcmi. Trumpetu, kterou bych si přál tam neměli. Zato tam ale byl obří barevný papoušek, který jen tak posedával na bidýlku a občas si něco zaskřehotal.\
Když už jsem byl trhem přesycen pokračoval jsem dál na jih. Že k moři ani náhodou nedojdu mi začalo být jasné asi po hodině chůze, která mě dostala jen na opačnou stranu vykopávek ne až tak daleko od Akropole. Atény jsou fakt obrovské. Inu, našel jsem další hezký park, vyfotil pár fotek a pokračoval ve čtení knihy.

![image](18_2.jpg)

Když sluníčko zesláblo, přišel chlad který mě z parčíku vyhnal. Šel jsem tedy do centra blíže Akropoli.\
U pítka mi bezdomovec nabízel jídlo. Nevím jestli jsem vypadal tak tragicky, ale podle mně ho potřeboval víc než já. Zdvořile jsem ho tedy odmítl a on se do něj pustil sám. Obloukovou cestou, kterou jsem minule došel k Paratheonu jsem se vydal do kopce, ale v půli to stočil do parku, kde prý byl uvězněný Socrates. Tutově to byl podvod. Kopec dál ale nabízel hezký výhled. Turisté tam taky nebyli skoro žádní a já si užíval chvíli zenu na špičce kopce s výhledem na slunce zapadající za moře.

![image](18_3.jpg)

Nezapadlo ale za obzor, nýbrž pomalu mizelo v oblacích. Jak přicházela tma, přicházel i hlad. V centru byly ceny vysoké a tak jsem se vydal někam dál. Dál bývá levněji.\
Dál ale nebylo levněji. Objevil jsem se v nějaké fancy čtvrti bez špíny a odpadků na zemi. Se samými bary a kavárnami, ale postrádající dělnické jídelny. Bylo tak třeba jít ještě dál než jen dál. Google mi poradil kam. 30 minut chůze podél velké silnice. Jestli byla silnice velká nebo malá ale bylo jedno. V Aténách jsou auta všude.\
Všude kromě snad jediné pěší ulice, do které jsem nakonec došel na základě Google recenzí. Obešel jsem celý plác a vybral jídelnu s nejlepším poměrem cena/výkon. Dal jsem si kebap s pitou a tzatziki za 5,5€ a k tomu pivo za 3€. A ještě jsem dostal dezert zadarmo!

![image](18_4.jpg)

Po večeři už táhlo na osmou a mě čekala cesta zpátky skrz celé město. Ve fancy jídelní třídě mě místní pingl přesvědčoval, že jsou nejlevnější široko daleko. 20€ chtěli jen za předkrm. Národní zahrady byly pořád zavřené a kopec jsem obešel zleva a domů trefil bez mapy. 

### 19.11. Vlakem pryč z turistické oblasti

Dnes pojedu k moři! To byl můj plán. Počasí mi ale nepřálo. Byl zataženo a mrholilo. Proto jsem si nezabalil věci na plavání. Předešlého dne metro nejezdilo kvůli stávce (která možná souvisela se zavřenými zahradami), dnes už však měla být doprava ok.\
Vyrazil jsem tak ven úplně opačným směrem. Na stanici modrého metra. Koupil jsem si ve stroji dvojlístek a vnořil se do podzemí. Připomínalo mi metro v Madridu. Linka M1 je nadzemní a místní jí říkají prostě jen "vlak". 

![image](19_1.jpg)

Koukat z vlaku na město mě hodně bavilo. Mám z toho natočených kopu videí. Déšť ustuoval a když jsem přijel k moři, začínalo být pěkně.\
Tam kde jsem očakával pláž jsem ale našel jen tetrapody a rybářský přístav. Za tím byly rozpadlé budovy s hlídacími psy, kteří vypadali, že pokud se místu nevyhnu obloukem, rozkoušou mě na kousky.\
Šel jsem tedy po tetrapodech. To je fyzicky náročná věc. Měl by to být sport. A možná že i je. Lidi jsou dementi. Musím to později vygooglit.\
Po strastiplné cestě jsem ale došel na skutečnou pláž a zalitoval, že nemám plavky. Knížku jsem ale měl a číst si u ševelení moře je taky fajn. Jeden místní řek se se mnou snažil konverzovat, ale jeho anglická slovní zásoba byla omezená a já řecky neuměl říct ani děkuju.

![image](19_2.jpg)

Oběd jsem vyřešil jako v Lahti. U deli pultu v supermarketu. Nakoupil jsem tam bezva moussaku a paní mi jí dokonce ohřála v mikrovlnce. Ještě jsem nakoupil jablka, pečivo, taveňák a džus. Dokromady za 8,9€. Kauf ne?

![image](19_3.jpg)

Po jídle jsem došel na další pláž a taky na kopec, kde jsem doufal ve výhled na město z opačné strany. Výhled nebyl. Ale zato jsem našel přístav plný obřích lodí a betonových objektů, které tutově přežijí a výbuch atomové bomby.\
Zpátky jsem jel metrem ze stanice nepříjemně připomínající čerňák. 90 minut, které mi garantoval lístek jsem se rozhodl využít na maximum. Jel jsem oběma linkami metra. Tramvají a podíval jsem se na nádraží, které bylo naprostým zklamáním. I ten čerňák byl honosnější.\
Při návětěvě dalšího parku, jsem se napápálil podobně jako už jednou v Helsinkách. Byl to totiž hřbitov. A tentokrát ještě k tomu zavřený. Nebyl ale daleko od historického stadionu, kde se konaly první moderní olympijské hry. Stadion byl oplocený. Naštván na celý svět jsem blooudil podél plotu. Dlouho neúspěšně, ale nakonec se na mě štěstí přece jen usmálo a já našel průchod k workoutovému hřišti a od toho už se na vrcholek stadionu dalo jít. Kolem něj běhali lidé. Tedy ne kolem něj. Tam a zpátky, protože stadion má půdorys písmene U a je zasazený do udolíčka v kopci. Holt v 19. století neměli železobeton. Ale měli mramor. Hodně mramoru. Sleduje běžce, dal jsem si pečivo s taveňákem a jablko a kochal se svítící akropolí v dáli.

![image](19_4.jpg)

Zepředu byly schody. To me naštvalo, ale schody vedly k zamčené bráně a za ní byli turisté, kteří chteli dovnitř. Bylo trochu komické jim zevnitř vysvětlovat jak na to. Vrátil jsem se tedy nahoru, zacvičil si na bradlech a u brány v plotě jsem potkal právě ty turisty, které jsem nasměroval po vnější straně.\
Maje už skoro 30 tisíc kroků, vydal jsem se na hostel. Tentokrát z pravé strany. Cestou jsem telefonoval s mamkou, která netrpělivě vyzvídala mé zážitky. I z prava jsem trefil domů bez mapy.

### 20.11. Vanessa a Řím

Přišel můj poselední den v Řecku. A s ním moje poslední snídaně, kterou jsem si tak oblíbil. Možná protože byla poslední, musel jsem si na ní počkat extra dlouho.\
V Hlavě jsem propočítal, že pokud letadlo odlétalo v 15:15, gate zavíral v 14:45, sekuritka a průchod letištěm tak půl hodina a autobus hodinu dvacet, tak nemám zrovna moc času na nějaký poslední výlet. Takže jsem se rozhodl naposledy vylézt na mojí oblébenou horu nad městem a porovnat mentální mapu s realitou a podívat se, kde všude jsem byl. Cestou jsem našel rokli, přes kterou lezli provazochodci se kterými jsem prohodil pár slov. Moje slabost pro výhledy mě přiměla vylézt na ne příliš bezpečně vypadajícící schody, vedoucí k anténám na vrcholu kopce.

![image](20_1.jpg)

Neprohloupil jsem. Od antén byl výhled do okolí fenomenální. Pode mnou byl opuštěný venkovní amfiteátr s barevnými plastovými sedačkami. Měl jsem výhled na parkoviště, kde omladina driftovala v autech, na kostelík na vrcholu kopečku, kde jsem byl první den a na všechno ostatní co Athény nabízely. Málem mě odtud odvál vítr, ale něco mě tam drželo.

![image](20_2.jpg)

Po chvíli přišla holčina a posadila se na kámen nedaleko ode mně. Když jsem směrem k ní sestoupil z mého výhledu, rozhodl jsem se s ní dát do řeči. Jemenovala se Vanessa byla místní. Vývojářka v C#. Kladla mi hromadu otázek, některé dost na tělo, ale bavilo mně si s ní povídat. Málem jsem si nevšiml, že už je docela pozdě a kdybychom tam seděli jen o pár minut déle, nestihl bych autobus. Doprovodila mě až na autobus. Což nebylo zrovna nejblíž. Byla mi hrozně sympatická a byl jsem naštvaný, že jsem jí potkal pár hodin před odletem. Když nic jiného, bylo to příjemné zakoneční první části výletu.\
Autobus, bageta na letišti, kontroly, čekání na podlaze, RyanAir v ulice, 7€ za bus bez výhledu, protože slunko už zapadlo. Cestování dokáže být rutina. Ale Vanessa se rozhodla, že si se mnou bude psát celou cestu. Asi by z toho opravdu mohlo být něco víc, kdybychom měli víc času.\
Třeba přijede do Prahy.\
Autobus mě vyplivl u Termini. Ubytování bylo jen dvě ulice daleko. Dle návodu na bookingu jsem napsal na WhatsApp a za chviličku přišel vysoký ind a vysvětlil mi jak to tam chodí. Měli skříňky, ke kterým bylo třeba vlastnit visací zámek. Ten jsem tedy vyrazil koupit do viru velkoměsta se všemi mými věcmi v batohu na zádech. Minimarkety prodávaly takové směšné zámky za 3€. Upřímně si svého laptopu za 27 tisíc cením víc a to jsem toho měl cenného mnohem víc. V Carefouru jsem ale našel značně bytelnejší zámek, který byl navíc levnější. Taky jsem koupil džus a nějaké pečivo a vyrazil na pozdní prohlídku památek.\
Martina měla pravdu. O památky se v římě zakopává na každém rohu. Možná jich bylo na můj vskus až příliš mnoho. Vidět jsem ale chtěl hlavně koloseum a aniž bych koukal do mapy, po chvíli jsem stál před ním.

![image](20_3.jpg)

Být takový kulturní barbar jako jsem já se občas vyplatí. Vůbec jsem třeba netušil, že koloeum má několik vrstev. Nebo, že není kulaté ale oválné. Zeměpis se učím tak, že důležitá místa dojdu a zapamatuju si je na vlastní oči. Historie mě ale míjí obloukem i tak.\
Telefonoval jsem s mamkou a pomalu obloukem mířil zpátky. Táhlo na desátou a já byl uchozený k smrti.

![image](20_4.jpg)

Na pokoji to mezitím ožilo. Hrála hudba a ukázalo se, že bydlím s britkami a američanem. Po sprše a chvíli psaní jsem ale odpadl i přes zapnuté světlo a hrající hudbu.

### 21.11. Výled z baziliky svatého Petra

Nakonec jsem vstal až po mých spolubydlících. Protože jim ale všechno trvalo roky, dosnídal jsem dřív než oni. Snídaně mě ale skutečně zklamala. K dispozici byly sušenky a nějaké gumové sladké pečivo v igelitu. Všechno vlastně bylo v igelitu. Hostel vlastnili, nebo spíš řídili indové a s problematikou klimatické krize si zřejmě nedělali hlavu. Škoda, že na ní dojedou jako první. Co už.\
Po snídani jsem vyrazil na památky. Směrem k Památníku otců, či jak se ta obří budova jmenuje. Mohutné mramorové schody a nad nimi socha koňáka. Dovnitř pouštěli jen ty s QR kódem potvrzujícím očkování a musím říct, že jsem byl šťastný, že ho mám. Výhled stál za to. Historické budovy v římě jsou obrovské a plné těch nejmenších detailů. A je jich asi tak milión. Kdo to opravuje musí vydělat majlant.

![image](21_1.jpg)

Dál už jsem se toulal bez jakékoliv logiky. Doufal jsem, že dorazím do Vatikánu, ale netlačil jsem na to. Na mostě přes Tiberu mě zaujala holčina v modré blůzce. Vlastně se na mě usmála už několikrát předtím, ale až na mostě to probublalo do mé šedé kůry mozkové. Usmívala se na všechno kolem. Takovým opravdovým způsobem. Jako by byla jedimá, koho řím skutečně baví. Nikdo jiný kolem mě tak nezářil. Ještě jsem ji později zahlédl někde v davu. I na takovou dálku se usmála přímo mě do očí. Pak ale zmizela. Tím úsměvem mě ale nakazila, což bylo fajn.\
A tak jsem se usmíval na všechny okolo a snažil se je nakazit taky. Sice k tomu nemám takové predispozice jako hezká holka v modré blůzce, ale to nevadilo. Psychologie funguje podvědomě.\
Přišel na mě hlad. A v zemi výborného jídla nebylo třeba jít daleko. Google mi poradil, že kus ode mně je podnik jmenující se Pasta Imperiale. Člověk si tam mohl vybrat druh těstovin od špaget, tagliatell, ořes farfale až po ravioli a na ně z několika druhů omáček. Dal jsem si tonnarelli s pomodoro bazalkovou omáčkou. Trochu mě zklamali tím, že jídlo mi přinesli na papírovém talířku s plastovou vidličkou, ale jídlo samotné bylo výborné.\
Pak jsem se vrátil k řece, přešel most naproti kterému byl kostel připomínající obří armádní bunker a asi tak 3 bloky nalevo jsem zahlédl obří kupoli. To by mohl být Vatikán napadlo mě. A taky že byl.\
Dostat se do Vatikánu je trochu tricky. Čloěvěk musí jít po pravé straně ulice. Kdyby šel po levé dojde k brance která nevede dovnitř Vatikánu ale ven. I tou jde ale projít pokud je člověk rebel.\
Dovnitř baziliky už jsem ale musel projít přes sekuritku. Na tu se čekala fronta. Naštěstí šla docela rychle a během čekání jsem alespoň zapsal své zážitky.\
Uvnitř se stála další fronta. Cedule hlásala: 10€ s výtahem, 8€ po schodech. Taky ale dodávala, že za deset člověk ušetří asi jen 200 schodů z 552. 2€ mi doma zaplatí víc než jedno pivo a já mám pivo rád. Nohy mi taky fungovaly a tak jsem na kase oznámil pěší a po chvíli si to štrádoval dokola a dokola kolem výtahové šachty.\
Po chviličce jsem došel na ochoz kupole koukal na maličkaté lidi dole v chrámu. Kopule je to vskutku veliká a bazilika ještě větší.\
Nejlepší je ale vylézt na vyhlídku. Jde se přímo kupolé a schodiště se postupně nahýbá tak, že člověk musí jít pod úhlem. Výhled stál vskutku za to. Oběšel jsem to tam dokola snad třikrát a prohlížel si celé město. Taky jsem ho po dvou krocích nafotil a doufal, že Google mi sešije hezké panoráma.

![image](21_2.jpg)

V kapli jsem ještě chvíli pobyl. Prohlédl si kryptu papežů, vitráže na stropech a stolici uprostřed.

![image](21_3.jpg)

Venku na náměstí mě zastavila nějaká vnucovačka náramků. Dal jsem jí 2€. Ani nepoděkovala a začala být hnusná, že jen vyrobit náramek jí stojí 10€ a že musí uživit děti. Nafoukla břicho a dělala, že je těhotná a lhala jak když tiskne. Došel jsem za policajtem a řekl mu, že chci aby mi vrátila moje dvě eura, protože pro mě je to hodně peněz a že po jejím náramku netoužím a vrátím jí ho. Policajt to vyřešil, ale náladu mi stejně zkazila.\
Když jsem došel k Pantheonu, zrovna ukočovali rezervace pro vstup. V pondělí ale prý žádná rezervace potřeba nebude.\
Po sedmé večerní jsem vyrazil na pizzu. Nějak se mi ale podařilo objednat těstoviny. Byly dobré, ale říkal jsem si, že takobou chybici už nesmím udělat. Pizza a rizoto. To jsou jídla, která jsem ještě chtěl v itálii ochutnat.
Večer jsem na ubytování pújčil laptop indce v nesnázích. Spolužáci se na ní vykašlali musela udělat prezentaci na pondělí sama. Na pokoj se přistěhovali dvě španělky a ve vedlejším pokoji jsem zahlédl další 3 indky. Zdálo se, že kluk jsem tam byl jediný.

### 22.11. 40 kilometrů pěšky

Tolik jsem opravdu ušel. Možná proto, že v průběhu dne mě turistická místa už začínala opravdu štvát. Ráno jsem totiž vyrazil přes park na severu ke Španělským schodům a poté k Treviho fontáně. Traduje se, že kdo hodí minci do Treviho fontány, do Říma se vrátí. Neudělal jsem to. Nevím co se traduje o fotce před fontánou, ale zdálo se, že jí potřebuje úplně každý v Římě.

![image](22_1.jpg)

Od fontány jsem se přešel k Pantheonu a vystál si frontu, jen aby mě vyhodili, protože jsem u sebe neměl ID. Občanka i pas byly zamčené ve skřínce na hostelu. Moje blbost. Co už.

![image](22_2.jpg) 

Vyhládlo mi. Plán byl pizza. Jsem přece v Itálii. V internetech jsem se dočetl o skrytém pokladu. Podniku, kde se prý nejlepší pizza prodává na váhu. Musím říct, že byla fakt dobrá. Sice to nebyl nijak jedinečný podnik, neb jsem podobných potkal více, ale po snědení prvních dvou kousků jsem si koupil další dva. Smetanovo brokolicová byla dobrá, ale jsem fanda suga jako základu. Houbovo okurková to vyhrála\
Naplněn pizzou a unaven turisty, vydal jsem se někam, kde bydlí místní. Cestou jsem prošel čtvrtí s ohromnými alejemy ještě větších platanů, čvrtí plnou paneláků, čtvrtí, kde byly zahrady plné růží, viděl circus maximus a ztratil se v obřím parku, kde nikdo nebyl.

![image](22_3.jpg)

Nevíc ze všěho mě ale bavila oblast, která připomínala holešovickou tržnici. Nebo spíš bývalý kravín. Některé z dlouhých domů vlastně zevnitř ještě vypadaly jako nějaké stáje. Pár jich ale bylo přestavěných do moderní podoby. Před jednou takovou mi místní holčina prozradila, že uvnitř zkouší školní kapela tamější hudební školy. Ukázalo se, že ona je zpěvačka té kapely a že jsou fakt dobří. Chvíli jsem je poslouchal a zpětně lituji, že jsem tam nezůstal déle. Naštěstí mám nahrávku.

[audio](22_1.m4a)

Zpěvačka neuměla moc anglicky. Kdyby jo, určitě bychom se bavili víc a já se do ní na tuty zamiloval. Byla přesně ten typ.\
Nakonec jsem došel ke koloseu. Pokud na světě všechny cesty vedou do Říma, v Římě věechny cesty vedou ke koloseu.

![image](22_4.jpg)

Bylo už docela pozdě. K večeři jsem si naplánoval dát si italské rizoto. Chtěl jsem ověřit, zda ho italové udělají lépe než já s Marťou. Kdyby jo, trochu by mi to zlomilo srdce, ale zase potěšilo chuťové buňky. Quid pro Quo. Koukl jsem na hodinky, objevil že jsem ušel 41411 kroků, ale hlad jsem pořád neměl. Vlastně jsem toužil akorát po kávě bez kofeinu a něčem malém a sladkém. Ne až tak daleko od Termini jsem našel podnik, kde jsem si tohle přání splnil. Byla to takový kavárna/hospoda a u vedlejšího stolu skupina italů začínala být v náladě. Já už byl unavený na to navazovat jakoukoliv konverzaci a tak jsem vyrazil na hostel, dát si sprchu a lehnout si.\
V posteli jsem si pustil Casino Roayle. Překvapilo mě, jak je to starý. 2006, pro mě šestá třída. Asi jsem starej. Ale taky nedospělej jak Marťa zmínila. Je to se mnou složitý.\
Káva možná nebyla tak bez kofeinu jak se mi pingl snažil nakecat. Nemohl jsem usnout a vzbudil jsem se několikrát v noci.

### 23.11. Domů

Po tom co jsem se zabalil a pozdravil Španěly Hasta Luego, vyrazil jsem směrem kde bydlí Francesca. Sice tam nebyla, ale byl to jeden z jejích tipů. Nevím jestli naštěstí či naopak ale zklamal mě můj orientační smysl. Šel jsem celou dobu o 90° jinam než jsem chtěl a došel do čvtri San Lorenzo. I tu mi ale Francesca doporučila. Po chvíli bloumání jsem našel milý parčík s boudičkou, kde připravovali kávu za doprovodu latinoamerických rytmů.

![image](23_1.jpg)

Na žádost káva a pečivo jsem dostal do tmava propečený corisant s marmeládou a typické italské presso. Malé presso bylo něco, co jsem do té doby ignoroval, a prozřetelnost to zdá se vyřešila za mně.

![image](23_2.jpg)

V rámci pracovního cvičení jsem se ještě zastavil u venkovní posilovny a chvíli dipoval a přitahoval se. Málem jsem díky tomu nestihl autobus. Tedy.. předpokládaný čas odjezdu autobusu. Nezdálo se, že by řidiče hodiny nějak trápily. Vyrazil později a ještě se zasekl v dopravě v centru. Ale letadlo jsem stihl bez potíží.\
Přelet přes Alpy byl bez váhání jeden z nejhezčích letů, jaké jsem zažil. Zasněžené špičky hor nasvícené sluncem sice nešly hezky vyfotit, ale očima jsem je hltal co to šlo.

### 26.11. 7 divů světa

Po dovolené na teambuilding. Pln zážitků jsem odpo zamířil na vlak do Vysočan, kam z Karlína vyráželo kolegové z Vývoje a v opačném směru Výroba z Kyjí. Vysočanské náraží bylo spíš rozkopané, než rozestavěné a promotat se skrz provizorní cestičky byl docela oříšek. Napsal jsem ostatním ať kopnou do vrtule, jinak nám to frnkne.\
Mimopražská akce obou našich týmů to vlastně byla asi první svého druhu. Plán zněl:

- Dorazit do Hradce a vypít sud, který Jirka pořídil
- Ráno vyrazit na pěší výlet skrz Peklo až do Náchoda
- Vlakem se vrátit a jít na bowling s dalšími členy, kteří nejsou výletní, ale jsou pro družení se (čti Martínkovic)


### 27.11. Do Pekla a zpět

![image](27_1.jpg)

![image](27_2.jpg)

### 28.11. Na Bena Caplana

Ben opět přijel do Prahy. Eva mě přesvědčila, že na něj chci jít s ní. Sama by nešla a Petr asi není cílovka.\
Přijela tedy za mnou domů a vlastně byla poprvé u mně doma. Na smíchov jsme došli pěšky. Sice to nebylo nejblíž, ale čas jsme měli. V Futurum Music Baru jsem do té doby ještě nebyl. Měli tam jen staráč a plzeň a ne zrovna levně. Ale přišli jsme poslouchat koncert ne pít. Dvě piva a dva cidery mě nezruinovaly. Koncert byl na sezení. Zabrali jsme židle a chvíli po tom co jsme se uadili mi někdo klepal na rameno.\
Byl to Joel. To bylo příjemný překvápko. Vypadlo z něj, že pár let zpátky jsem mu Bena doporučil já. To mě zahřálo u srdíčka.\
Koncert byl parádní, byť sólo. Kapelu nechal v Americe. Bylo vidět, že roky covidu ho jako hudebníka hodně omezily a že měl radost z toho, že zase může koncertovat. Většinu písní jsem znal, ale přidal i nejakou novou z muzikálu na kterém dělal.

![image](28_1.jpg)

Zpátky jsme jeli tramvají a Eva u mě přespávala. Já jsem se natáhl na matraci na zemi a přenechal Evě postel.
