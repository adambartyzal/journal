[<< Prosinec](2022_december.md)

## [Leden](2023.md) <!-- omit in toc -->

- [1.1. Vidlák a Houmr](#11-vidlák-a-houmr)
- [2.1. Víc sportovat](#21-víc-sportovat)
- [3.1. Opět na draku](#31-opět-na-draku)
- [4.1. Aero na slepo](#41-aero-na-slepo)
- [5.1. Návrat k vývoji g5int testeru](#51-návrat-k-vývoji-g5int-testeru)
- [6.1. Neodložil jsem to jen tak z plezíru](#61-neodložil-jsem-to-jen-tak-z-plezíru)
- [7.1. Trocha běhu a hodně chůze](#71-trocha-běhu-a-hodně-chůze)
- [8.1. Očkování a debaty](#81-očkování-a-debaty)
- [9.1. Po Pfizeru vymletej](#91-po-pfizeru-vymletej)
- [12.1. Předvolební debata u Jardy a Sáry](#121-předvolební-debata-u-jardy-a-sáry)
- [13.1. Za tátou](#131-za-tátou)
- [14.1. Volby](#141-volby)
- [15.1. Kyvadla a sloupy](#151-kyvadla-a-sloupy)
- [16.1. Zavřený tunel](#161-zavřený-tunel)
- [17.1. Plavat s Ondrou](#171-plavat-s-ondrou)
- [19.1. Na Zámek](#191-na-zámek)
- [20.1. Odsouvání kocoviny](#201-odsouvání-kocoviny)
- [21.1. Kocovina a relaps](#211-kocovina-a-relaps)
- [22.1. Běh, Badminton a pivo](#221-běh-badminton-a-pivo)
- [24.1. Bolehlav](#241-bolehlav)
- [25.1. Menší bolehlav, ale pořád žádná paráda](#251-menší-bolehlav-ale-pořád-žádná-paráda)
- [26.1. Spasitel z nylonu](#261-spasitel-z-nylonu)
- [27.1. Kabely](#271-kabely)
- [28.1. Volby a jiné kabely](#281-volby-a-jiné-kabely)
- [29.1. Doma skoro uklizeno](#291-doma-skoro-uklizeno)
- [31.1. Kus osmičky pryč](#311-kus-osmičky-pryč)

### 1.1. Vidlák a Houmr

pospáváme

nemám schůdky jinak bych šel ven za rébou


![image](1_1.jpg)

nakonec mi je jarda přinesl

snídaně každý něco


![image](1_2.jpg)

na procházku

bláto a kedlubny

lesem

o lokálu a výčepu

sezení u rybníka


![image](1_3.jpg)

nazpátek přes ves

na vlak

naháč bez bot

štěně a dítě

v rychlíku paní babičky co nám uvolnily místo a paní se psem v krabici

do kopce přes vinohrady na nejlepší smažák v praze podle instagramu


### 2.1. Víc sportovat

Předsevzetí jsou kokotina. Víc sportovat ale na začátku roku napadne až příliš mnoho lidí. V bazénu tak byla hlava na hlavě a já jsem tak byl nucen uchýlit se do poslední lajny pro pomalé. naštěstí tam moc brzd nebylo a většina jich odešla brzy po mém příchodu. Nahradila je moc pěkná holka. Asiatka.. rozhodně jsem na ně zatíženej! Prohodili jsme pár slov. Byla expat a mluvila jen anglicky. Když jsem odcházel mávala mi.

Cestu domů jsem zvládl pěšky. A doma povečeřel zbytky z dní předchozích.

Po večeři jsem se dal do stavby stolu. Tentokrát s pořádnýma nohama. 3D výtisky se ukázaly jako přesné. Potěšilo mě, že když si dá s šuplerou člověk větší práci, než když to tam foukne jen tak na oko, tak se zadaří. Rýsoval jsem, vrtal a šrouboval až do desíti. Vlastně jsem to stihl skoro přesně, takže soused shora si nepřišel stěžovat. Od profi stolu to mělo daleko, ale kombinace bílá/světlé dřevo/černý plast se mi líbí čím dál víc. Rozhodl jsem se, že nahradím žlutou skříň nějakou policí na kytky stejného stylu.

![image](2_1.jpg)

### 3.1. Opět na draku

Ráno jsem po dlouhé době vyrazil do práce na karmínovém draku. Srdíčko mi zaplesalo, neb skutečné kolo je prostě skutečné kolo. Freebike je fajn, když je člověk dřevák, nebo když je fakt hnusně, ale ta radost tam prostě chybí. V práci bylo typické úterý, což znamenalo, že jsem byl ve vývoji sám a vedle byl jen Petr. Pustil jsem se do modelování součástek, aby export desek obsahoval všechno.

Po práci jsem šel opět plavat. Televize v lobby tvrdila, že uvnitř bude 26 lidí. Dvě dráhy byly zabrané školním plaváním a ve zbytku tak byl náprask. Se mnou v dráze byl pán co vypadal jako Vilda za 15 let. Zpátky venku jsem zjistil, že jsem nezamkl draka. Naštěstí ho nikdo neukradl. Je to sice kolo s velkou duší, ale taky je to docela vrak.

### 4.1. Aero na slepo

Rozhodl jsem se vynechat teplou část sprchování. Ledovou člověk vyžene z těla víc kortizolu, spotřebuje míň vody a elektřiny.

Cestou do práce jsem se hodně zasmál, neb do stoupáku na Zvonařku mi Spotify pustilo [Little Less conversation](https://open.spotify.com/track/4rr0gWiMrF4sOIefs3IEvZ) a když mi docházela energie, Elvis na mě křičel "C'mon c'mon!". Za Bulharem mě ale málem srazil zmrd v Audině. Na křižovatce jsem mu chtěl zaklepat na okno, ale už ho tam kárala jeho žena, takže spravedlnosti bylo učiněno za dost.

V práci jsem všechny zdržoval. Respektive.. všichni měli tendenci nechat se mnou vyrušit a jít googlit věci nesouvisející s jejich prací. Například o nádraží v Brně. Půl dne jsem zabil debugingem rozbitého CBC. V 3V3 něco žralo a po sundání všeho co šlo, nakonec se ukázalo, že to bylo MCU, které ale normálně odpovídalo. Nakonec jsem ho stejně vyhodil. Dokončil jsem tak ale opravy z krabice hrůzy a to mi přineslo slunce v duši.

Večer nás ale čekalo kino. Aero naslepo. Doma jsem se zastavil dojíst knedlíky se zbytky a na draku jsme vyrazil na Žižkov. Ještě jsem se zastavil v Lidlu pro Balkánskou kostku, protože knedlíků bylo málo, vyzvedl jsem 4 lístky doprostřed doprostřed, koupil si pivo a šel si číst, než dorazí ostatní. Protože jsem u stolku pro čtyři seděl sám, přisedl si ke mně pán s kávou. Zřejmě si chtěl popovídat a byl překvapený konceptem jít do kina naslepo. Prý za komára býval členem klubu kinematografie. Nakonec se ale ztratil ve svém mobilu a po chvíli dorazili Ondra s Rébou.

Před filmem měl místní člověk proslov. Mluvil o tom, že správný scénář filmu člověka v průběhu sledování překvapuje, ale po shlédnutí si řekne, jak to do sebe hezky zapadne. Film Charely Varrick někdy ze sedmdesátých měl scénář opravdu parádní. Na začátku byl tedy zbytečně nahlas, ale nějak to dali do kupy, nebo jsem dostatečně ohluchl. Všichni jsme byli nadšení. Lidé se v průběhu filmu smáli a a vůbec atmosféra Aera je o světelné roky lepší než kdejaký multiplex.


![image](4_1.jpg)

Skončil někdy před jedenáctou. Marťa pospíchala na tramvaj, ale já byl na kole a tak jsem se ještě zdržel s Ondrou a Rébou na zastávce a poté si dal závod sám se sebou, protože už bylo pozdě a hlavně zima a já se chtěl doma ohřát.

### 5.1. Návrat k vývoji g5int testeru

Tohle jsem odkládal dlouho. Roky řekl bych. Ale safiral měl intů v únoru vyrábět několik desítek. A to se mi na stole testovat nechtělo. Bylo třeba demystifikovat tajemné proudy, které jsem měl poznačené v issue.

### 6.1. Neodložil jsem to jen tak z plezíru

Hodinky mi pořád měřily o dost víc stresu než před operací. Byl jsem zvědavý, jak se projeví, když plavání přesunu na ráno. Ráno se vždycky plave hůř. Navíc v bazénu bylo víc lidí, než bych před osmou čekal. Holt asi novoroční předsevzetí dělá svoje.

### 7.1. Trocha běhu a hodně chůze

24.8 kilometrů. Tolik jsem naběhal za rok 2022. Moje adidasky se tak sice nerozpadly, ale byly určitě smutné z toho kolik času strávily ve skříni. Vlastně skoro polovinu z toho jsem naběhal ve finsku bosky. Dlužil jsem tedy botám lepší rok a bylo na čase ho odstartovat. Nechtěl jsem se ale sundat hned prvním během a tak jsem se polovinu rána protahoval u poslechu rozhovoru s potenciálními prvními dámami a prvním gentlemanem. Nejsympatičtější mi přišla paní Hilšerová. Hrom do toho.. už jsem se začínal klonit k tomu, že budu volit rozumem generála, protože prezident nemá dělat ostudu a Nerudová je sázka na nejistotu a Hilšer zřejmě nemá žádnou reálnou šanci dostat se do druhého kola. Ale prostě teď by byl sympatický jak on tak jeho choť.

Ještě venku v kraťasech a mikině jsem se chvíli rozcvičoval než jsem vyběhl. 5k skrz Folimanku a zpátky přes Grébovku. Protažení mi hodně pomohlo, ale stejně jsem to cítil.

K obědu jsem spíchl brokolicový krém. Místo smetany jsem dal bílý jogurt a šlo to. Dvacka ušetřená!

Taky jsem si řekl, že možná je na čase opět pohnout s deníkem a že je venku tak hezky, vydal jsem se opět psát do ikey, tentokrát ale pěšky. A to asi byla chyba. Výlet to byl pěkný, ale 13 kilometrů ke docela střela po tom co člověk s z ničeho nic uběhne kilometrů pět. Ale já nikdy nebyl troškař. Když už tak už.

Než jsem na Čerňák došel, slunko zapadalo. Výhled na komín malešické spalovny byl ale impozantní.

Do ikey jsem došel kolem páté. 40 korun za lístek ušetřeno!

165 za bezmasé koule, nekonečné pití a nekonečné kafe. Tady je to s šetřením trochu na hraně.. ale jedno kafe by v kavárně stálo nejméně pade a já vypil 4. Takže dobrý.

### 8.1. Očkování a debaty

na kole na anděl

ve žluté bundě o dost lepší než v kabátu

Bylo to bolestivě jednoduchý. Přijdeš, vyplníš elementární formulář, paní tě píchne a jsi dobrej. Seděl jsem tam ještě tak 20 minut, ale nic na mě nepřišlo. Šel jsem si koupit něco ke svačině v Tescu a nasral jsem se na přepážce "Služby zákazníkům", kde mi nebyla paní schopná říct číslo mojí Club Card. Ne že by byla blbá a neuměla s počítačem. Prý to prostě nejde. Jediná možnost je zavolat na Club Card linku, která o víkendu nefunguje.

Z OC Smíchov jsem přejel do OC Eden a koupil si pixlu proteinu. Plavu dost, chci víc běhat, po ránu cvičím a bez bílkovin bych chřadl.

Protože jsem se obával, že mě očkování sundá, moc jsem toho nedělal. Pustil jsem si rozhovory s kandidáty na prezidenta a sledoval jak je Babiš úplně neschopen odpovědět na jakoukoliv otázku a to i malým dětem. Večer měla být na ČT super debata a před tou jsem ještě šel nakoupit do Lidlu, protože kromě piksly proteinu jsem měl doma houby. Tedy ani houby.

Debata byla fakt plodná. Diviš tam střílel do generála a Danuše, Bašta byl mimo, Středula valil hlášky na nepřítomného Babiše a nakonec odstoupil. Akorát Hilšer mě zklamal. Valil svojí rétoriku ve zbytečně dlouhých a nesouvisejících větách.

### 9.1. Po Pfizeru vymletej

Nevyspal jsem se. Pfizer kolující v žíle mě nahlodal a v průběhu dne spíš ještě víc rozjebával. Taky mi přišlo, že jsem úplně vymletej. Bojoval jsem s g5int testerem a dělal jsem dětinské chyby. Prohodil jsem TP7 a TP6 a pípákem se mi to vůbec nedařilo najít.

V práci zřejmě praskla nějaká trubka, protože z ventilace se táhl smrad jako ze záchodu a vyvětrat to prostě nešlo. Takže jsme měli permanentně otevřené dveře, což nějak prohloubilo můj nastupující pocit nemoci.

Na cestě domů už mi regulérně bušilo v kebuli a do večera jsem stihl jen podepsat prodloužení smlouvy s paní Kotrbatou, sepsat pár vět do deníku a lehnout si do postele.

### 12.1. Předvolební debata u Jardy a Sáry

![image](12_1.jpg)

### 13.1. Za tátou

Kendy odjel před sedmou

nějak bez energie

ledová sprcha

v kabátu na kole

smrad snad horší než v předchozích dnech

z nosu jsem vytáhl niť po splintu

![image](13_1.jpg)

### 14.1. Volby

Tátovy kytky jsou nesmyslně velké. Moje dracena by záviděla.

![image](14_1.jpg)

Doma toho k jídlu moc nebylo. K snídani jsem ale našel Vánočku. Pro další věci jsme museli vyrazit na nákup do Jednoty. Překvapilo mě, že na pokladně dělá paní Pechková. Odstěhovali se přece do Stráže nad Nežárkou za rodiči. Stýskalo se jí ale prý po Lásenici, v Jednotě prý hledali někoho na výpomoc a bylo to blíž, než do Hradce, kde pracovala předtím.

Z Jednoty naše kroky mířili k volebním urnám. Na první kolo jsem tátu nepřímo přesvědčil, aby Volil Nerudovou místo Andreje. Řekl ale, že pokud to v druhém bude Andrej proti Vojákovi. Hodí to Andrejovi. Asi bych se mohl snažit ho přesvědčit víc, ale neměl jsem na to energii ani chuť. V Lásenici věří, že s Andrejem bude líp.

Chodit dvakrát stejnou cestou je škoda. Obzvlášť je-li pěkně. A pěkně bylo. Vzali jsme to ted okolo rybníka a bavili se o politice, o unii a jejím financování. Někde napůl cesty jsme potkali rodinu, která volila před námi. Měli stejný plán, akorát šli opačně.

Doma jsem si vzpomněl, že jsem chtěl Ondrovi vyfotit rádio z plechovky.

![image](14_2.jpg)

A součástky, které jsem jako malý vypajoval a třídil.

![image](14_3.jpg)

Do večera stihli sečíst rozhodnou většinu hlasů a vyhráli dle předpokladu Andrej a Pavel.

### 15.1. Kyvadla a sloupy


3d tištěné hodiny

kyvadlo s cívkou

výpočty

diferenciální rovnice

játrová polévka

videa se sloupy


### 16.1. Zavřený tunel

Řekl jsem si, že plavat ráno bude lepší než odpo, kdy bývá Olšanka nacpaná k prasknutí a vyrazil jsem pěšky na Žižkov. Vůbec, ale vůbec jsem si nevzpoměl, že jsem ostatním v pátek říkal, že tunel bude na 14 dní zavřený. Došlo mi to až na náměstíčku s koněm. Sdílená kola nikde nebyla a já tak musel obejít vítkov pěšky. Ze schodů, kde kdysi sedávaly fetky byl ale hezký výhled na ranní Prahu.

![image](16_1.jpg)

### 17.1. Plavat s Ondrou

po práci na drakovi do podolí

plavat venku

lidí jak much

1300 metrů

na pivo?

nakonec k dandům

guláš a knedelo zelo

![image](17_1.jpg)

milý pán.. vzpomněl jsem si na vojtu


### 19.1. Na Zámek

osazování

po o do kyjí

na freebike

ondra to smontoval hezky

ohnout pár nodů

modemy zas jinak

![image](19_1.jpg)

na kole zpátky

do auta vzadu s ludvou

o politice a trolejbusech

jedno z aut jelo blbě

scházíme se, říšovi někde upadl výfuk

dorazil taky

![image](19_2.jpg)

tombola

když jsem odešel dva pytle brambor

![image](19_3.jpg)

jídlo paráda

několikrát mě překvapilo, že půllitr je prázdný

s pěťou o chatě

s papabearem, vlaďou a áďou do půl třetí


### 20.1. Odsouvání kocoviny

![image](20_1.jpg)

### 21.1. Kocovina a relaps

Měsíc a den. Nic moc. Doufám, že příště to bude lepší.

### 22.1. Běh, Badminton a pivo

Když jsem doma zapnul sporák, plyn nebyl modrý. Trochu mě to vyděsilo. Zjišťoval jsem, zda nemám nějak ucpanou plotýnku, ale dělaly to všechny. Plynárny asi v rámci šetření kvůli krizi přimíchali do zemního plynu nějaký další.

![image](22_1.jpg)

běhat


S Marťou jsme byli domluvení, že půjdeme odpoledne hrát badminton. Cítil jsem, že je třeba sportovat dřív a tak jsem si šel zaběhat. A když už jsem ten den běhal, rohodl jsem se, že na Zahradní město, kde jsme měli rezervaci, dojdu pěšky místo plácání peněz za MHD.

Šel jsem zadem přes Chodovskou a za Jižní spojkou jsem vyšel po schodech, o kterých jsem tušil, že tam jsou, ale nikdy jsem po nich nešel. Vedly na ulici *Na Vinobraní*, která vedla přímo k Tělovýchovné jednotě Astra. Na zastávce jsem vyzvedl Marťu a šli jsme dovnitř. Bylo to jak projít do socialismu. Naštěstí i cena díky tomu byla nižší, než v ostatních tělocvičnách.

Nějak nám nešlo počítat, ale naše hra měla větší dynamiku než minule. Marťa totiž trénovala s Vildou.

sice jsem plánoval nejít na pivo, ale protože někdo v šatně ho zmínil nastoupili jsme na autobus a pak došli do toho neomítnutýho podinku u synkáče

líbilo se mi tam

![image](22_2.jpg)

knížka pro teenky

jarda se sárou přišli a přinesli vrtačku a psa


### 24.1. Bolehlav

Během noci jsem si asi tak 30x vzbudil. Pravděpodobně proto na mě ráno na mě přišel takový bolehlav, že jsem do práce napsal, že nejsem ve stavu práceschopný. Taky za to mohlo trochu to, že práce tentokrát neznamenalo být v Karlíně, ale jet někam na Zličín do skladu bez topení a vyndavat tam z kol čtečky. Na to jsem prostě neměl a ležel jsem v posteli až nekdy do dvanácti.

Při nákupu v Lidlu mi padl do oka malý lopatkovec ve slevě. Dlouho už jsem plánoval, že Jirkovi v práci malý kousek lopatkovec oddloubnu, ale těch pár korun za tenhle, ještě v roztomilém květníčku mi přišlo v fajn.

![image](24_1.jpg)

Cestou zpátky jsem v parku před nádražím potkal Jardu s Korou. Skákala na strom po neexistující veverce a Jarda z toho měl hroznou srandu. A skákala fakt vysoko. Její trup byl dobře v úrovni mé hlavy. Jarda po mně poslal domů pozdrav Kendymu, který jsem vyřídil a zalezl si do postele s knížkou a se Simpsonovými.

### 25.1. Menší bolehlav, ale pořád žádná paráda



### 26.1. Spasitel z nylonu

Slackbot mi připoměl, že jsem Fílovi slíbil vytisknout mu dalšího Spasitele. Pustil jsem se do krájení a když už jsem byl u toho, vydal jsem ho hned v několika materiálech. PET, ABS a nad rámec standardních jsem vyzkoušel Nylon s karbonem. To se mi napoprvé nepovedlo. Zawarpoval a utrhl se po pár vrstvách
karbon nevyšel

ani podruhé v impro izolační komoře

s Vláďou do Gastra

pak osazování

čtečka-raspi-tiskárna úspěch, DJ to stejně nepoužil

na freebike na anděl

v tescu sváču

do kina

film mě překvapil, role hlupáka je asi dost těžká


### 27.1. Kabely

Ivana nějak uhranula myšlenka Spasitele. To že jsem se ho snažil.
ivan posedlý spasitelem

osazování

antiklimatický výsledek

indie

osazování

plný zuby

do alzy pro kabely drahý jako prase

promrzlý cestou zpět

kabel funguje

montáž kabelů na stůl

kabel nefunguje

objevil jsem proč hdmi nejede.

množení jazyka

![image](27_1.jpg)

### 28.1. Volby a jiné kabely

Někdo má pomalé neděle, já většinou soboty. Po týdnu vstávání brzo (což já teda stejně moc nedělám) si rád poležím. Možná to někdy dokonce přeháním, ale dneska to nevadilo. Po snídani jsem šel volit. Ve Vršovicích jsem ještě nevolil. Odehrávalo se to ve škole u zastávky tramvaje. Před vstupem do školy byli policajti a nějaký zvídač. Vyptával jsem se, koho půjdu volit a když jsem mu odpověděl, že demokracii, začal být dotěrný. Fízl mi říkal, že mu nemusím na nic odpovídat a řekl mu ať se uklidní. Další den na obědě jsem se od DJ, který šel volit o hodinu později, dozvěděl, že tam ho nakonec odvezli v policejním autě.

Volič s lístkem mohl jít do jakékoliv volební místnosti. Vybral jsem si spodní patro a cestou si prohlížel školu. Vypadala pokrokově. Volba samotná byla rychlá, žádné fronty se nekonaly. Andrejův lístek jsem vrazil do kapsy a vrátil se domů.

Doma na mě čekal úklid. Dal jsem prát oblečení, vydrhl jsem sporák a pak jsem šel vařit. Během vaření mi došlo, že jsem to asi měl udělat naopak, neb jsem sporák zase zasral. Ale jen trochu a šlo to uklidit rychle. Inu, poučení do příště.

Prodlužovací kabely, které sice umí přenést HDMI, Power Delivery a USB3 ale USB2 nikoliv jsem se rozhodl vrátit do alzy a místo nich pořídit jiné. Během čekání na výdej jsem si dal kafe v té jejich kavárně, kde vaří kafe z Doubleshotu. Připravila mi ho krásná holčina, která byla trochu mimo. Odsouhlasila mi, že kafe bude tady, ale dala mi ho do papírového kelímku. Nepůsobila vůbec tupě, jen prostě přemýšlela nad něčím úplně jiným. Kafe je kafe. Vzal jsem ho a šel si sednout ke stěně s časovou osou mapující různé kafostroje. Aeropress je prý současná a dobrá metoda přípravy kávy. Frenchpress nikoliv a drip taky ne. Neví o čem mluví. Drip je super.


![image](28_1.jpg)

Nové kabely nebyly zdaleka tak pěkně omotané. Ale jestli budou fungovat tak to asi neva.

Pavel vyhrál. Koukal jsem nad kávou na kus jeho proslovu. Po dopití jsem došel do Karlína, kde jsem omyl Draka a skrz centrum jsem se vrátil domů. Pojedl jsem polévku a pizzu a dal se do cable managementu.

![image](28_2.jpg)

Na druhý pokus dobrý. PD, HDMI, USB2 i 3. Všechno jelo jak jsem si představoval. Až si někdy pořídím bezdrátovou myš a klávesnici. Budu mít na stole jen jeden kabel do laptopu.

![image](28_3.jpg)

### 29.1. Doma skoro uklizeno

Špinavé sklo v troubě šlo vyčistit jen napůl. Nějak záhadně se dostal bordel mezi dvě skla, kam smrtelník nemá přístup. Otázka jestli jsem tomu čištěním pomohl, když teď místo spousty nekonkrétnách šmouh je teď vidět jedna jediný přímo uprostřed je nasnadě, ale nemusí pršet, stačí když kape.

na kole a plavat do podolí

něco málo přes kilometr

ohřát se v páře

domů uvařit nasi goreng


### 31.1. Kus osmičky pryč

Koupit si měkký chleba, kousnout do něj a objevit, že je v něm kámen je pruda. Zjistit, že ten kámen není kámen, ale kus vlastního zubu je možná ještě větší pruda. Naštěstí to byla pravá horní osmička, kterou stejně nechci. Asi by bylo rozumný okamžitě se objednat k zubaři, ale při čištění zubu kartáčkem jsem nepocítil žádnou bolest a zub se dál netříštil, takže jsem postrádal motivaci k přepisu k nějakému Pražskému zubaři. Nejvíc mě na tom štvalo to, že v místě lomu zubu zůstala ostrá špička můj zvědavý jazyk se o ní trochu pořezal.

[>> Únor](2023_february.md)