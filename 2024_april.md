[<< Březen](2024_march.md)<br>

- [1.4. Děčín je super a není to Apríl](#14-děčín-je-super-a-není-to-apríl)
- [2.4. Dobré Ráno / Dobrou noc](#24-dobré-ráno--dobrou-noc)
- [3.4. Opět naslepo](#34-opět-naslepo)
- [4.4. Ztracen v testech](#44-ztracen-v-testech)
- [5.4. Franz III Indigový, Magnum Jazz a diskuse do tří do rána](#54-franz-iii-indigový-magnum-jazz-a-diskuse-do-tří-do-rána)
- [6.4. Jaro naplno](#64-jaro-naplno)
- [7.4. Nevydařený triatlon a vandalismus](#74-nevydařený-triatlon-a-vandalismus)
- [8.4. Úplně v prdeli](#84-úplně-v-prdeli)
- [9.4. Změna plánu](#94-změna-plánu)
- [10.4. Operační den](#104-operační-den)
- [11.4. Napodruhé, naposledy a poprvé](#114-napodruhé-naposledy-a-poprvé)
- [12.4. Prostě a jenom smutný](#124-prostě-a-jenom-smutný)
- [13.4. Prokrastinování](#134-prokrastinování)
- [14.4. Pozvolný úklid](#144-pozvolný-úklid)
- [15.4. V depresi?](#154-v-depresi)
- [16.4. Proč to nemůže fungovat](#164-proč-to-nemůže-fungovat)
- [17.4. Do noci](#174-do-noci)
- [18.4. Inženýr/manažer/tester/rádce](#184-inženýrmanažertesterrádce)
- [19.4. Poslední kousky](#194-poslední-kousky)
- [20.4. Pod sněhem](#204-pod-sněhem)
- [21.4. Větší bazén je menší](#214-větší-bazén-je-menší)
- [22.4. Start na den země](#224-start-na-den-země)
- [23.4. Na houpačce](#234-na-houpačce)
- [24.4. Nikdo nic neví](#244-nikdo-nic-neví)
- [25.4. S docela dobrým pocitem](#254-s-docela-dobrým-pocitem)
- [26.4. Opět nad mraky](#264-opět-nad-mraky)
- [27.4. Koláče, sekera a únětice](#274-koláče-sekera-a-únětice)
- [28.4. Dělení jazyků](#284-dělení-jazyků)
- [29.4. Zloděj kam se podíváš](#294-zloděj-kam-se-podíváš)
- [30.4. Po roce Jazz](#304-po-roce-jazz)


### 1.4. Děčín je super a není to Apríl

Korelace je zřejmě jednoduchá. Piješ pivo, spíš na hovno. Vím to, ale překvapilo mě, jak silný to je i po dvou pivech.<br>
Tentokrát vstal první Ondra. Rozdělal oheň a všechny tím vzbudil. Se snídaní jsme nechvátali. Co do profilu nás čekal už jen sestup.<br>

<a href="../images/2024_april/1_1.jpg" target="_blank"><img src="../images/thumbnails/2024_april/1_1.jpg"></a>

Procházeli jsme lesem, co se měnil co pár metrů. Bylo to pohledný. Tuhle skoro finsko, za rohem zas jižní čechy.<br>
Uzavírku, kterou nám hrozily mapy jsme obešli. Stan nahoře batohu byl mnohem lepší. Při velkém nahýbání se sice váha stanu projevovala, ale jinak se šlo fakt o moc líp.Došli jsme až na vyhlídku na Děčín. Šla tam na mě [nostalgie](../2022_july/#257-když-jedeš-domů-ale-domov-je-v-plamenech) po cestě z Helsinek. Jardovým dalekohledem jsem si prohlížel Děčín, o kterém jsem měl z minulých návštěv pocit, že je to cikánov. Když jsme ale sešli dolů, strana města za řekou tak zlá nebyla. Hledali jsme nějaký podnik s jídlem a potkali jsme burgerárnu, která byla dle internetu zavřená, ale v realitě byla docela vytížená. Převážně lidmi co lezli po místní ferratě.<br>
Paní co se nás ujala byla super. Od rány povídavá s odpovědí na všechno. A podnik to byl moc fajn venku i uvnitř. I pro vegetariány tam burgery měli. Halloumi došlo ale sójový burger s guacamole a nachos jo.<br>
Dali jsme tam několik pivek a na vlak jsme pak popobíhali spěšně. Na perónu nás nasral zaměstnanec drah. Vyvoněný nějakou voňavkou se k nám choval hůř než k děčínským fetkám na nádraží. Ve vlaku za námi naštěstí přišel někdo jiný. Už jsme si totiž všichni připravovali, jak moc ho pošleme do prdele.<br>
Po pivu cesta utíkala. Doma jsem toho už moc nezvládl, rozhodně ne uklízet.<br>

### 2.4. Dobré Ráno / Dobrou noc

V práci jsem rozchodil WakeUp Mode. Mělo by se to ale jmenovat Sleep Mode. Nebo Low Power Mode. Taky jsem vytiskl jsem si šablony v češtině, finštině, španělštině, portugalštině, čínštině a maori. Asi to byl blbej nápad, ale řekl jsem si že to udělám. V neděli.<br>
Dostal jsem se na další ČSFD projekci: [Opičí Muž](https://www.csfd.cz/film/1017029-opici-muz). Metrem jsem sjel na Anděl. V Albertu, kde jsem měl skoro strach, že potkám Mišku, jsem si koupil dvě housky se sýrem a jablko a vyrazil na film.<br>
Byla to kokotina. Prý něco jako John Wick, ale v Indii. Na databázi se drží v červeném hodnocení, ale ode mě dostal odpad. Bylo to plytký, hloupý, zbytečně krvavý a vtipy nebyly moc vtipný. Říkal jsem si, že s lidstvem to jde do prdele.<br>
Z kina jsem nešel k sobě. Šel jsem nahoru na Švédskou. Podívat se na terén, kam by šly nasprejovat nápisy Dobrý Den/ Dobrou noc.. Došel jsem až nahoru k zámku.<br>
Byla doma. Svítila si za zataženými závěsy lampičkou u postele. Asi to byla chyba<br>
Ale nebrečel jsem. Překvapilo mě to.<br>
Došel jsem zpátky na Anděl a na Nextbiku sjel domů rozhodnutý, že to opravdu udělám.<br>

### 3.4. Opět naslepo

Čekalo mě naslepo. Šel jsem zadem. Stejnou cestou jako naposledy. Akorát, že naposledy se mnou šla Miška a byla tma. Tentokrát cesta vypadala podstatně méně nehostinně. Zato moje srdce bylo podstatně méně nadšené.<br>
Psal jsem si aspoň s Barčou. Schody na Vítkov skýtaly výhled na celou cestu naší první schůzky. Jela do zkušebny zpívat. Zastavil jsem se v Lidlu, nakoupil sýr a pečivo k pěší večeři a žvýkaje dorazil do Aera.<br>

<a href="../images/2024_april/3_1.jpg" target="_blank"><img src="../images/thumbnails/2024_april/3_1.jpg"></a>

Byl jsem tam s předstihem. Alkohol jsem nechtěl. Decaf neuměli. Česko je hrozná země. Dal jsem si latté a posadil se ven.<br>
U vedlejšího stolu ale holčina kouřila a mě to trochu sralo. Když přišla Marťa, přesunuli jsme se dovnitř.<br>
Moc jsme si toho sami nestihli říct než dorazili ostatní. Marťa jim přiznala, že potratila. Nemusel jsem tak držet tajemství. Stejně tak nějak divně vyplynulo, že jsem Rébě řekl, že nějaký tajemství držím a já se cítil blbě.<br>
Film mě tentokrát moc nebavil. Byl to akčňák podle Clancyho. A já Clancyho nemusím. Ale Indy tam hrál dobře. Marťu to bavilo.<br>
Zpátky jsem jel na rekole. Docela v tempu. Doma jsem byl určitě první.<br>

### 4.4. Ztracen v testech

7 dní jsem nezapsal ani slovo. Když jsem se do toho chtěl pustit, přišla letní přeháňka, já šel koukat z okna a nenapsal opět ani čárku.<br>

### 5.4. Franz III Indigový, Magnum Jazz a diskuse do tří do rána

Ráno mi nějak nedocházelo, že na zahradě na mě čeká freebike. Když jsem cvičil plank, přemýšlel jsem, jestli stíhám vlak. Až když jsem vyšel na schody, došlo mi, že žádný vlak nepotřebuju.<br>
Dojel jsem do kanclu, DJ začal odvážet kola do Vysočan a já tak nějak dodělával drobnosti. Odpo už jsem začal uklízet a balit věci na stole. Spustil jsem tím lavinu rozebírání a balení. Vláďa se pustil do tiskový farmy a zjistil, že to nebude snadný. Musela se dost rozstříhat. Ivan to nepostavil tak, aby to šlo převézt.<br>
DJ se pustil do inventury nářadí a balil nám nástroje, které by se nám hodily. Ale něco málo nám nechal, takže to vlastně šlo.<br>
Po čtvrté jsem sedl na rekolo a dojel do Decathlonu na Harfě. Nikdy jsem uvnitř toho krámu nebyl. Chvilku jim trvalo mi kolo přivézt. Nakonec jsem ale se projel po prodejně na svém třetím Tribanu RC520 a s pánem jsme nastavili výšku sedla.<br>

<a href="../images/2024_april/5_1.jpg" target="_blank"><img src="../images/thumbnails/2024_april/5_1.jpg"></a>

První pocity při jízdě domů byly rozporuplné. To kolo bylo těžší než jsem čekal. Možná těžší než drak, což je trochu absurdní, když je z hlíny místo z ocele. Taky nebylo tak zábavný. Řadilo neskutečně dobře. To co mělo dělat dělalo na výbornou. Hlína se skvělým osazením. I třmeny se po chvilce chytly a páčky začaly brzdit jak měly. Ale chyběla tomu ta zábava, kterou drak nabízel. Drak se v zatáčce kroutí s člověkem. Triban tam tak trochu překáží. Ale věděl jsem že je to otázka zvyku. A na lepší se zvyká snadno.<br>
Doma jsem si udělal Pasta Arabiata a koukal na seriál. Nějak mi čas utekl rychleji, než jsem očekával a když jsem koukal jak se dostat do Malostranské Besedy, tramvají bych to do půl deváté už nestihl. Vzal jsem nextbike a docela v tempu jsem vyrazil na opačnou stranu řeky. A stihl to na minutu přesně. Jediný. Skořič s ostatními teprve nastupovali do tramvaje v Dejvicích.<br>
Čekal jsem na ně na lavičce a psal si Barčou. Nějak pomotala dny a kvíz na který chtěla v Sobotu byl už dnes a protože by přišla se zpožděním, nechtěli jí tam vůbec.<br>
Jirka, Peťa a pár se kterými jsme po rok zpátky uzavírali tah z pivovaru na náměstí v Hradci vystoupili z tramvaje někdy ve 3/4 na devět. Ještě jsme se chvilku strávili u bankomatu a pak vyrazili na koncert. Po chvilce se ještě přidali Vojta Houser se svou ženou Maruškou. Kapela byla super. Moc do tance mi nebylo, ale bylo fajn být po roce s Peťou někde. Z bývalých kolegů mi spolu s Vojtou chybí asi nejvíc. A to jsme spolu vlastně dělali asi jen rok a začali jsme se víc bavit až po tom co odešla.<br>

<a href="../images/2024_april/5_2.jpg" target="_blank"><img src="../images/thumbnails/2024_april/5_2.jpg"></a>

Navzdory přesevzetí jsem pil pivo. 4 plzně ve mně za večer zmizeli. Někdy kolem jedné ranní se odpojila Peťa a pár, protože na ně šla ospalost. Záhy na to Jirka a zbyl jsem já s Houserovými. A povídali jsme si až do tří. Maruška byla moc milá a povídalo se s ní dobře. O jejích studiích němčiny a historie a tom jak ty předměty učí a jak je učí ostatní.<br>
Domů jsem jel na rekole. Spaní po pivech a s pětihodinovým posunem nebylo nic moc.<br>

### 6.4. Jaro naplno

Proto se mi nechtělo moc vstávat, ale taky jsem od sedmi moc dobře nespal. Bylo na čase zas trochu omezit pivo. To předsevzetí zas tak blbý nebylo. Když člověk na hodinkách vidí, jak kvalita jeho spánku a chování nervového systému jde do prdele, není to moc pozitivní.<br>
Další dva dny jsem nenapsal nic. Bylo třeba do deníku něco napsat. I když třeba jen poznámky. Stalo se toho dost. A v hlavě se mi honilo ještě víc. Poslední zápis byl *I'm not okay.* A pořád jsem nebyl.<br>
Ale psát mi vždycky šlo v ikei. Měl jsem kolo co by mě tam dovezlo a venku bylo nádherně. Opravdu nádherně. Tak že bych si přál být s Miškou na procházce.<br>
Foukalo proti mně a na Zličín je to jen do kopce. Průměr 20 kmh ale byl ok. Tričko bylo propocené značně.<br>
Po spořádání vege koulí jsem se dal do psaní. Ucelený text jsem nezvládl. Ale sepsal jsem si strukturu uplynulých dní.<br>
Cestou zpátky jsem na Plzeňské trhal rekordy. Doma jsem se osprchoval, oholil a pak tramvají vyrazil na Štross. Byl jsem tam brzy. Sedl jsem si proto k Antonínovi, dal si kafe a venku si četl Murakamiho. Všichni kolem mě mluvili anglicky. A působili děsně hip.<br>
Bára se objevila asi po půl hodině. Koupili jsme půl Antonínova chleba, v DMku naproti patifu a pozadu, kolem Zdeny se vydali do Stromovky.<br>
Dělali jsme blbý vtipy a Bára mě strkala do ramene. Na výstavišti probíhala Matějská. Bára se jí chtěla vyhnout obloukem. Byl to vtipnej kontrast oproti dvěma rokům nazpět, kdy jsem kvůli Martě vlezl na obří houpačku. Tentokrát jsme se od poutě vzdálili a u vody s výhledem na západ slunce jsme si dali svačinu. Taky jsem jí předal mumínkovský čaj a salmiaki. Z obojeho byla nadšená. Prý ta otravná holka je její alter ego.<br>

<a href="../images/2024_april/6_1.jpg" target="_blank"><img src="../images/thumbnails/2024_april/6_1.jpg"></a>

Deka u vody se ukázala jako ne nejlepší nápad. Zen byla vlhká a od ní i naše zadky. Šli jsme tak dál k ostrůvku, ale chyběl vor, který by nás na něj dostal. Nakonec jsme si sedli nalavičku. Zahlédl jsem první hvězdu. A pak druhou. A spustil tím vyprávění.<br>
Silný vyprávění. O mrtvých rodičích, co se sjížděli nějakýma špatnýma drogama. O zlý tetě, co nebyla vlastně zlá, jen prostě neměla mít na krku děti. O dospívání co stálo za starou bačkoru a o spoustě dalších věcech, který tu nebudu rozepisovat.<br>
Chytil jsem ji za ruku a snažil se dát najevo, že tam jsem s ní a že chci aby se cítila líp. Nevím jestli to fungovalo. Ale trochu možná jo. Určitě jsem ji pak dokázal rozesmát. Obzvlášť, když jsme pak šli k rybníku o jehož existenci neměla potuchy.<br>
Nevěděla ani o aleji platanů podél kostelní. Byla z ní nadšená. A na rozdil ode mně měla mikinu a bundu, takže jí nebyla hrozná zima jako mně. Ještě že jsem měl tu deku.<br>
Cíl byl Vltavská! Vltavská a pusa, kterou jsem stejně jako kdysi Katarině nezvládl dát. Říkal jsem si ale, že to držení se za ruce byl dostatečnej krok správným směrem.<br>
Protože do hlavy jsem ji neviděl.<br>

### 7.4. Nevydařený triatlon a vandalismus

Plán na sobotu byl ležérní olypijský triatlon. Ne moc promyšlený plán. Vlastně jsem ho vymyslel asi 10 minut před vyjetím do Podolí. Jenže v bazénu jsem zjistil že nemám multisportku. Co už. Pokračoval jsem na kole.<br>
Lidí bylo všude plno a bylo vidno, že češi nejsou chudí. Kola který mě míjela byla 2x, klidně i 3x dražíš než Franz III Indigový.<br>
Nebyl jsem vůbec v pořádku. Míšu jsem měl v hlavě v Modřanské rokli kam jsme plánovali vyrazit.U Kunratického lesa, kde jsme spolu byli. Na Šeberáku, kde jsme koupili letenky. Nemohl jsem jí z hlavy dostat.<br>
Určitě to bylo kvůli tomu, co jsem chtěl udělat večer.<br>
Doma jsem se zastavil pro kartičku a vyrazil podruhé do Podolí. V kantýně jsem si dal bábovku a pak uplaval 1100.<br>
Přes kopec jsem dojel domů. Vzal si šablony a sprej, mikinu a kšiltovku a dojel na Anděl.<br>
Kolo jsem zamknul dole na rohu pod kamerou a na dohled dvou hlídkovacích fízlů.<br>
Nahoru pěšky. První most. Španělsky. Žlutá nebyla žlutá ale spíš průhledná mokrá. Dál vzhůru Finsky. Na lavičce jsem zapomněl Češtinu. Za silnicí Čínština. Na rohu Maori. Zpátky pro češtinu, kterou jsem nakonec umístil přímo do branky. Ale moc to vidět nebylo.<br>
Obzvlášť čínština a Maori.<br>

### 8.4. Úplně v prdeli

Ráno mi nenapsala. Tak nějak jsem si v hlavě říkal, že mi napíše. Naštvaně, překvapeně. Ale že mě bude dál ignorovat mě nenapadlo. A vlastně mělo. Proč by měla měnit svojí strategii.<br>
Jak jsem v úterý stál, koukal jak se Mišce svítí za oknem a nebrečel, tak jsem to dneska nezvládal. Chtěl jsem jí zpátky. Víc než za poslední 2 měsíce.<br>
2 měsíce! Každej den. Skoro každou minutu. Cítil jsem se úplně v píči. Není lepší popis.<br>
Ověřil jsem, že po kofeinu se potím v podpaží.<br>
K tomu jak špatně jsem se cítil, se přidala nostalgie z rozebírání Karlína<br>

<a href="../images/2024_april/8_1.jpg" target="_blank"><img src="../images/thumbnails/2024_april/8_1.jpg"></a>

Vzpomněl jsem si ale, že jsem chtěl napsat Davidovi, že jsme teď sousedi, domluvili jsme se, že se uvidíme ve čtvrtek.<br>

### 9.4. Změna plánu

Ve vlaku jsem se pustil do psaní dopisu. Čím víc jsem toho napsal, tím víc jsem vycházel z deziluze. S Míšou ten dopis nic neudělá. Míša se rozhodla. To já jsem v háji a chci jí zpátky. To já nevím co dál.<br>
Ve veselí byla místo vlaku do Hradce zavedená náhradní autobusová doprava. Stál jsem tam s kolem a koukal na autobusáka, kterýmu asi vůbec nedocházelo, že to kolo chci převézt. Průvodčí na mě zkoušela něco o tom, že večer už se nevozí nějaká dodávka nebo co. Ale řekl jsem jí, že mi prodali lístek na kolo, zaplatil jsem ho a chci kolo převézt. Nakonec jsem ho nějak zaklínil v prostoru pro kočárek. Stejně nás tím vlakem jelo asi jen 7.<br>
Cesta do Lásenice byla chladná, ale na Franzovi III poměrně svižná.<br>
Táta mě přivítal objetím, ale moc jsme si toho nepověděli a šli brzo spát.<br>

### 10.4. Operační den

V noci jsem se budil. Zdálo se mi několikrát, že už je 6:30 a musím vstávat. Vždy ale bylo míň. Druhá, čtvrtá, pátá. A když mě opravdu vzbudil budík, cítil jsem, že to nedávám. Zub nebolel. Táta vstával taky, udělali jsme si čaj, já se sbalil, uvědomil si, že jsem podcenil počasí na jihu, neb venku mžilo a bylo 5 stupňů a já plánoval ujet 10 km v kraťasech.<br>
Rozloučili jsme se a já vyrazil na cestu. Docela to šlo. Ale prsty mě zebaly. Nabral jsem jen asi 10 minutové zpoždění. V trojstředisku ale nikdo nebyl. Tiše tam bzučela zářivka a na dveřích měl napsáno *Operační den*. V ostatních dveřích taky nikdo nebyl, ale asi po půl hodině přišla zřejmě sestřička z jiné ordinace a řekla mi, že tam dneska nikdo nebude. Že mám přijít zítra. přemýšlel jsem co teda mám dělat a nakonec se rozhodl, že pojedu zpátky domů. Ještě jsem zavolal Milošovi, ale prý s ním i s tetou cloumala chřipka a tak jsem sedl na kolo a se zastávkou v penny jsem dojel zas domů, kde jsem se pustil do demystifikace Vláďových simulací.<br>

<a href="../images/2024_april/10_1.jpg" target="_blank"><img src="../images/thumbnails/2024_april/10_1.jpg"></a>

Táta se se mnou moc nebavil. Ani jednou se mě nezeptal na to, jak se cítím, ohledně mého rozchodu. Čas od času zmínil něco o přikládání do kotle a někdy odpo vyrazil s nějakou paní ke studánce. Třeba to bylo rande, kdo ví. Řekl houby.<br>
Kolem páté na něj přišla únava a šel si dát šlofíka. Večer se schovával u sebe a já se díval na Breaking Bad. Barče rodiče umřeli. A si se svými moc nerozumím. Miška má bezva rodinu. Miška mi hodně přicházela na mysl. Asi kvůli tomu dopisu. Ale taky kvůli tomu, že mi odepsala. Ani zmínku o nasprejovaných nápisech. Možná, že je opravdu neviděla, těžko říct. Vyměnili jsme si asi dvě zprávy. Rozesmál jsem jí, ale k čemu to bylo.<br>
S mírnými chmurami, že zítra to bude 2 měsíce, co nejsme spolu jsem usnul.<br>

### 11.4. Napodruhé, naposledy a poprvé

Za okny tentokrát nemžilo, ale teploměr ukazoval 1˚C. Zabalil jsem se, rozloučil a vyrazil. Prsty jsem měl za jízdy schovaný v rukávech. Jinak bych to asi nedal. Ale cestu Lásenice Hradec už jsem měl natrénovanou.<br>

<a href="../images/2024_april/11_1.jpg" target="_blank"><img src="../images/thumbnails/2024_april/11_1.jpg"></a>

U zubaře bylo tentokrát lidí milion. Ještě že jsem přišel o půl hodiny dřív. Po mě přišlo ještě asi 10 lidí, než Pokorný přišel. Ale šlo to poměrně rychle.<br>
Když na mě přišla řada pochopil jsem proč. Zeptal se mě, co mi je. Posadil mě. Asi během deseti vteřin zkontroloval všechny zuby. Řekl, v osmičce malý kaz, dvakrát vrtnul a začal jí vycpávat amalgámem. Ani jsem mu nestihl říct, že po tom zubu vlastně netoužím. Na to, když jsem řekl, že je dost zlomený odvětil, že ho tam je pořád dost.<br>
Celá ta návštěva mohla trvat 5 minut maximálně. Snad to neodflákl.<br>
Venku zesílilo sluníčko a začínalo být krásně. Vyřídil jsem telefonát s Mamkou a pak na kole sjel do Lidlu pro něco k pití a k jídlu, na o dvě hodiny později.<br>
Náhradní autobus přijel opět bez háku či vozíku na kola. Argument, máš kolo, tak na něm jezdi mě docela vytočil. Obzvlášť kdyz lístek byl o 40 Kč dražší než v opačném směru. 60 Kč z toho bylo právě kvůli kolu.<br>
To ve Veselí obdivoval nějaký pán, co kolům zřejmě rozuměl. Ve vlaku jsem dopsal trochu deníku, byť spousta toho chyběla. Sepsal jsem většinu výletu do Krušných Hor.<br>
Z hlaváku jsem po bývalých kolejích dojel do Vysočan. Karlín už měli kluci téměř odstěhovaný a na Kolbence bylo třeba vybalovat. Nebo spíš jen vyskládat krabice. Naše místnost ještě bylo třeba vyčistit a vymalovat. Taky zapojit kotel a internet.<br>
Auty jsme sjeli naposledy do Karlína. Ikonicky jsme Karlínskou éru zakončili návštěvou Indie. Hezky venku na sluníčku.<br>
V kanclu jsme si s Jirkou dali poslední kafe a pak se pustili do balení kuchyňky. Ani lednici jsme tam nenechali. Když bylo všechno zabalené a naložené. Sjeli jsme příšernou kolonou do Vysočan. Dodělali jsme co bylo třeba, vedle v Siberii koupili dvě piva a připili si na nové sídlo.<br>
Na kole domů mi to trvalo 25 minut. Říkal jsem si, že to se dá. Ale je fakt, že bylo tak akorát, krásné počasí. V horku, zimě nebo dešti to bude ojeb.<br>
Doma jsem si dal sprchu a sotva jsem vylezl, přišel David. Vyrazili jsme spolu přes Grébovku, nahoru na výhled a pak zas dolů, dírou skrz Nusle a pak do Klokočníka. Hodně otevřeně jsme si povídali o vztazích a rozchodech. David si toho hodně zažil. Kromě rozchodů s holkami, které byly pokaždé jiné, ale vždy náročné ho nejvíc asi sundalo, když ho Johny vykopl z Fireballu. Ze všech pep talků byl jeho nejlepší. Řekl mi, že ví, že ať mi řekne cokoliv, moje pocity nijak nezmění a o ničem mě nepřesvědčí. Ale měl pár dobrých tipů a hlavně mluvil ze zkušenosti a od srdce.<br>
Byli jsme tam až asi do devíti nad dvěma pivy. S Davidem jsem si takhle do hloubky popovídal asi poprvé. Byl to silnej, ale pozitivní zážitek. Když už byla zima, vyrazili jsme,nad Synkáčem se rozloučili a já došel domů. Nebylo mi líp. Ale rozhodně se mě ten den dotkl.<br>

### 12.4. Prostě a jenom smutný

Sice to byl pracovní den, ale necítil jsem se tak.<br>
Po desáté jsem vyjel Na Kolbenku. Petr potřeboval Karlínské klíče a kartu. Stihl jsem ho. Dokonce jsem stihl i kluky, kteří přijeli třemi auty a ještě kamionem.<br>

<a href="../images/2024_april/12_1.jpg" target="_blank"><img src="../images/thumbnails/2024_april/12_1.jpg"></a>

Dál můj homeoffice mířil do ikey. Po mém oblíbeném jídle jsem se pustil do psaní testů. Časové metody advance a canAdvance mi zamotaly hlavu.<br>
Po čtvrté jsem vyrazil na Břevnov. Je to z Čerňáku daleko jako prase. Cestou mě překvapilo, že Libeňáku chybí celé oblouky. Nemohli ho prostě strhnout už před deseti lety kokoti.<br>
Když jsem dojel k na Marjánku, Ondra zrovna vycházel ven, koupit u Vietnamce nějaká pití. Hodili jsme kolo k nim na zahradu a společně nakoupili piva a nepiva.<br>
Sára s Korou se k nám přidali hned po nákupu a Filip asi o hodinu později.<br>
Nebylo to pro mě lehký na psychiku. Filip se připravoval na to být táta. Sára ukazovala návrh domu. Ondra s Rébou promítali zážitky z Guatemaly v jejich bytě. A já jsem tam seděl a bylo mi smutno. Prostě a jenom smutno. Schválně jsem si to dopočítal. 47 dní do toho než mi bude 30. Objektivně jsem na tom nebyl zle. Věděl jsem to. Nebyl jsem švorc, měl jsem práci, dobrý kamarády, ale stejně jsem se cítil na hovno.<br>
Zpátky jsem jel přes Strahov. To znamenalo projet kolem Mišky zámku. Jel jsem kolem rychle. Ale stejně jsem viděl, že nesvítí, narozdíl od mých posledních dvou návštěv. Asi byla doma. Stejně jsem ale chytil knedlík do krku. A to na kole není dobrý. Obzvlášť když mě nějakej čůrák v mercedesu málem vytlačil ze silnice. Zezadu jsem pak viděl, že mu jeho holka strkala jazyk do ucha. Rozesmutnilo mě to ještě víc.<br>
Šel jsem spát po půlnoci. Prázdný. Prostě a jenom smutný.<br>

### 13.4. Prokrastinování

Lednice zela prázdnotou. Kolem deváté jsem pobral síly a vyrazil do Lidlu. Probíhala tam potravinová sbírka. Přispěl jsem plechovkou tuňáka, pytlíkem oříšků a balením těstovin. Věcma co vydrží a mají nutriční hodnotu.<br>
Doma jsem posnídal a vyrazil s dekou do Grébovky, číst si Murakamiho. Nemohlo mi na mysl nepřijít, že za 3 dny to bude rok, co jsem ležel v Grébovce a uslyšel Mišku. [To kdy to všechno začalo.](../2023_april/#164-zítra-a-zítra-a-zítra)<br>
Ale, co naděláš, bydlím u Grébovky a chci si číst, řekl jsem si a natáhl se v předčasně letním slunci na zem. Můj nově zalepený nafukovací polštářek po chvíli opět ušel. Neměl jsem z toho radost.<br>
Když na mě po pár kapitolách přišel hlad, vrátil jsem se domů a udělal si salát a těstoviny.<br>
A pak mě pohltila třetí řada Breaking Bad. Binge watching jako prase. Nemohl jsem přestat.<br>
V hlavě jsem u toho byl na houpačce mezi tím, že jsem chtěl Mišku zpátky, ale uvědomoval si, že se to asi už nikdy nestane. Bylo mi bídně. Ale to nic nedělání a samotu jsem potřeboval. Být se spárovanými kamarády už mi lezlo na mozek.<br>
Nechal jsem Arnošta vysávat a potom vytírat. Pomáhal jsem mu se skvrnami, které nedokázal rozpustit. Trochu jsem pohnul s prachem. A něco málo pootíral. k nějakému generálnímu úklidu to mělo daleko. Ale lepší než nic.<br>
Vynesl jsem ale odpad, umyl nádobí a malým vysavačem vysál, co Arnošt nezvládl.<br>

### 14.4. Pozvolný úklid

Toru Okada se snaží pochopit, proč od něj odešla žena. Jessie v je v píči, protože přišel o holku. Skyler Walta podvádí. Hank a Marie si nerozumí. Popkultura, kterou jsem konzumoval mi před oči předhazovala, jak lidé milují, když jdou vztahy do háje. Možná jsem vybíral špatnou popkulturu. Rozhodně jsem kvůli ní nezapomínal na to, jak jsem se v daný chvíli cítil. A že bylo hrozný. Poslední dva měsíce jsem cítil tlak. Není lepší popis. Mělo to fyzickej přesah. Jako by mi opravdu někdo stál na hrudi.<br>
David řekl, že lidé, kteří dokáží přemýšlet nad více věcmi najednou jsou na tom hůř. A já nevím jestli jsem toho dobrý příklad, ale nějaký paralelismus mi v hlavě jede pořád. Trochu práce, trochu osobního života, nějaká hudba (Když jsem tohle psal, tak jsem se zkusil zamyslet a zrovna to byly [Kasabian](https://open.spotify.com/track/0Bb5xvm1ztwqwJQLM7mkSn).s).<br>
Spotify mě zná. Po Kasabian mi pustilo [Pressure Point](https://open.spotify.com/track/4b8tEufKnvZJ49LaAfxD9H). Can't get this Pressure point out of my head, byl přesně ten pocit, který jsem cítil.<br>
Pokračoval jsem ve vysávání a vytírání prachu a úklidu. Taky jsem přesadil lámající se zelenec, který se lámal i v novém květníku. Ale míň a dlahy ho držely dostatečně.<br>

<a href="../images/2024_april/14_1.jpg" target="_blank"><img src="../images/thumbnails/2024_april/14_1.jpg"></a>

Když mi začalo z bytu hrabat, sbalil jsem plavky a ručník, nasedl na Franze III a vyrazil na Šutku. Už jsem tam dlouho nebyl a Podolí jsem měl plný zuby. Když jsem procházel kolem bazénu, došlo mi, že naposledy jsem tam byl asi ještě před Miškou. Uplaval jsem kilometr, sjel se na tobogánu a dvakrát byl v páře. Nijak zvlášť mě nic z toho nebavilo.<br>
Když jsem vyšel ven, domluvil jsem se s Marťou, že jí vyzvednu v šest u ní, přinesu jí čaj a salmiaky a půjdeme si sednout na Čecháč s nějakým pitím.<br>
Sjezd z Bohnic byl plný aut. Jet padesátkou a předjíždět auta mě podivně uklidňovalo.<br>
Z čaje byla Marťa nadšená, salmiaky prý její oblíbené úplně nejsou. Ale prý se o ně rozdělí s ostatními. S Vildou se zrovna vrátili z českého středohoří. Ušli 40 kilometrů a Marťa nemohla moc chodit. V obchodu Asia, jsme koupili bierly a maté a sedli si na lavičku uprostřed náměstí. Povídali jsme si o jejich výletě a o mé cestě do finska. Zeptala se mě, jestli se těším. Bez váhání jsem odpověděl že ne. Pak se mě zeptala, na co se těším v životě. Zarazilo mě to. Třeba minutu jsem o tom přemýšlel. A nic nevymyslel. To mě zarazilo ještě víc. Jak se můžu netěšit na nic. Ale bylo to tak.<br>

### 15.4. V depresi?

Budil jsem se co hodinu. Nejspíš nervozitou z toho, že jsem se nesbalil. Ve 4 ráno už se mi ani nedařilo usnout. Vstal jsem a šel jsem si oholit vlasy. Strojek jsem s sebou brát nechtěl, ale naposledy jsem ho použil dobrých 14 dní nazpátek. Před Dokonalými dny asi.<br>
Po sprše jsem se zabalil, byť jsem nenašel kapsu na laptop. Nechápu co se s ní stalo. Nikdy nejezdím bez ní a nikde v bytě nebyla. Leda tak za gaučem, když o tom přemýšlím, jak to píšu. Zalil jsem kytky, vzal pytel z koše a vyrazil na tramvaj. Venku pršelo. Po hodně dlouhý době. Deštník potřeboval opravit. Řekl jsem si, že ve finsku to udělám, společně se zašíváním kraťas.<br>

<a href="../images/2024_april/15_1.jpg" target="_blank"><img src="../images/thumbnails/2024_april/15_1.jpg"></a>

Semičkou na Áčko a pak autobusem. Žvýkačky a housku v Bille a skrz kontroly. Zase jsem vzbudil podezření. Testovali mě celo tělovým rentgenem. Osahávali mě v rukavicích. Můj batoh prohledávali a stírali. A moje boty rentgenovaly separé.<br>
Fílu jsem potkal na gatu. Nemáme si toho moc říct. Cítil jsem, že mi to moc nepomůže s mým myšlenkovým rozpoložení. Otázka na kterou se mě Marťa zeptala mi pořád ležela v hlavě.<br>

> *Na co se těšíš v životě?*

Pořád jsem neměl žádnou odpověď. Prostě jsem se netěšil vůbec na nic. Na nic ve Finsku. Na nic po návratu. Ani na vodu, na kterou se těšila Marťa. Ani na to že dočtu knížku. Ani na kamarády. Ani na práci.<br>

<a href="../images/2024_april/15_2.jpg" target="_blank"><img src="../images/thumbnails/2024_april/15_2.jpg"></a>

Možná jsem byl v depresi. Řekl jsem si, že bude třeba přečíst si nějaké definice. Ale byl jsem v letadle a pak se den dal do pohybu. Bylo třeba:<br>

- Promotat se letištěm
- Najít pána co půjčuje auta
- Půjčit si auto
- Vyjet z Vantaa
- Dát vědět na ubytko
- Najít ubytko
- Ubytovat se
- Dojet do skladu
- Zjistit jak jsou fini na tom
- Objevit, že asi docela ok
- Jít nakoupit
- Vyřídit ostatní pracovní věci
- A pak se jít projít

Jezdili jsme Corollou, která mi bolestně připomínala Auru.<br>

<a href="../images/2024_april/15_3.jpg" target="_blank"><img src="../images/thumbnails/2024_april/15_3.jpg"></a>

Celkově jsem si s Fílou docela sedl. Na to, že si myslím, že si nerozumíme.  Ubytko bylo trochu absurdní. Nemělo totiž stěny. Jen takové fancy mříže. Japonský papír dával více soukromí. Ale měli jsme plotýnku a to bylo fajn.<br>
Taky jsem trochu pohnul s knížkou.<br>

### 16.4. Proč to nemůže fungovat

I když jsem se párkrát vzbudil, vyspal jsem se docela dobře. I hodinky si to myslely. K snídani jsem si dal míchaná vajíčka a s Fílou jsme se domluvili, že do skladu pojedeme na devátou.<br>
Pomocí THKS API skriptu jsem si vyjel bikeinfo ze všech kol. SAM fw FBIK_3000010A jich mělo 8. Zapnutých jich jich bylo 245 a co se mi hodně nelíblo byl 185x pay terminal error state.<br>
Vetšina šla vyřešit vypnutím a zapnutím. Hromadným upgradem jsme přetížili Brazilce. Brodil jsem a přeskakoval z kola na kolo, zkoušel terminály a restartoval kola. Stahoval logy, zjištoval co se stalo a po osmi hodinách měl 444 aktualizovaných kol.<br>
Slack praskal ve švech. Hodně jsem toho nastartoval já. Víc Ludva, který začínal působit trochu jako na koksu. Možná byl. Těžko říct.<br>
Chtěl jsem si po práci postěžovat někomu, kdo ví co dělám. Kdo ví s kým dělám. A někomu s kým nedělám. Chtěl jsem si postěžovat Míše. Přišel jsem o holku, ale přišel jsem i o kamarádku, která o mě věděla nejvíc.<br>
Chtěl jsem si s ní povídat, protože bylo 16.4. Rok od našeho setkání. Ale napsala mi jen:<br>

> 😊

Jak nůž do srdce. Jasně, dramatizuju. Ale neměl jsem si s kým povídat. Barču jsem předchozí den zahltil svým životním příběhem o mě a Mišce a asi jsem to tím celý posral. Ale s Barčou jsem to viděl podivně pesimisticky.<br>
Aspoň jsem si večer u Breaking Bad zašil kraťasy. Výsledek nebyl nic moc. Ale vytáhl jsem je tak z poza hranice *na vyhození*. Ať žije ultra slow fashion.<br>

### 17.4. Do noci

Cestou do práce nám navigace opět řekla, že kilometr před námi je *obstruction*. Začínalo to být už kolorit. V práci čekalo spousta kol na upgrade SAM karty. Probíral jsem se tím postupně, ale věci moc nedávaly smysl.<br>
Protože Brazilcům spadl server. Zasekli mě na několik hodin. Ne že by nebylo co dělat, ale upgrady jsem chtěl mít za sebu. Alespoň, ty které by prošli relativně bez potíží. Tušil jsem, že posledních pár bude na dlouho a rozebírání vložek jsem se chtěl vyhnout jak čert kříži.<br>
Upgradováním, posíláním a procházením logů a nakonec i rozebíráním víček, abych odpojil terminál a upgradoval kolo v jiném pořadí, jsem nakonec strávil celý den. Ve skladu jsem byl až do devíti večer. Pak jsem vzal kolo 101 a dojel domů. Mrzlo a ruce mě zebaly. Ještě že umím na kole jezdit s rukama v kapsách.<br>
Fíla s Verčou už spali. Něco málo jsem snědl a odpadl taky.<br>

### 18.4. Inženýr/manažer/tester/rádce

Budil jsem se. Asi za to mohl kofein. Ale hodinky byly docela spoko. Pustil jsem se do pomalého rána a ledovou sprchou se snažil probrat.<br>
Když jsme přijeli ke skladu, Joni nás s úsměvem informoval o tom, že našli kola v dodávce. Nebyla upgradovaná a já se do toho pomalu pustil. Planetáři nám napsali, že vymysleli dohledový software, který restartuje službu, když spadne.<br>
Chtěl jsem z toho mít radost, ale měli něco takovýho mít hotový dva měsíce zpátly, nebo spíš rok zpátky. Navíc mi přišlo, že to stejně něfunguje jak má. Upgrady procházely jen když jsem nahrával maximálně 3 koly. Jinak se začala točit v nějakých nekonečných smyčkách. Možná mám něco blbě my. Ale oni rozhodně taky. DDoS my ass.<br>
Vláďa chtěl vydat nový ebuf firmware. Musel jsem mu to schválit. To byl taky bizár. ebuf106 ale měl líp logovat a to se vždycky hodí. Navíc s ním procházely upgrady lépe i když cituju: "kromě logování jsem nic nezměnil".<br>
Kromě nahrávání a kontroly kol jem vyvětloval věci Leovi a ostatním. Tak nějak na ně dohlížel, ukazoval jim plánovač, reportoval chyby, testoval platby a opravoval co bylo rozbité.<br>
Možná bych dokázal být manažer. Ale asi by mě to nebavilo.<br>
Pro oběd jsme sjeli do Karismy. Podobně jako tehdá s Gešim jsme u deli pultu řekl paní kolik čeho chceme do krabičky a ušetřili za restauraci.<br>
Fini rozváželi kola a když už jsme ve skladu neměli skoro co dělat, jeli jsme se podívat na stanice. Vykouklo totiž slunko a slunko dělá hezké fotky.<br>

<a href="../images/2024_april/18_1.jpg" target="_blank"><img src="../images/thumbnails/2024_april/18_1.jpg"></a>

Sluníčka jsem využil i doma. Šel jsem běhat. S vlmi vágním plánem jsem vyběhl jihozápadně. Na mapě tam byla říčka s meandry. Skoro až u ní mi došlo, že už jsem u ní byl. Byl jsem v Lahti úplně všude. Znám ho jak svý kalhoty, říkal jsem si. Ale nebyla to pravda. V posledních třech kilometrech běhu jsem objevil čtvrť, která vypadala jako Švédská vesnice. Bylo to ohromně pohledný.<br>

<a href="../images/2024_april/18_2.jpg" target="_blank"><img src="../images/thumbnails/2024_april/18_2.jpg"></a>


### 19.4. Poslední kousky

Dvoudenní přísun kofeinu mi taky přivodil withdrawl sydrome a počasí stálo za starou bačkoru. Sluníčko předchozího dne bylo schované ve Finské šedi a místo něj přišla Ruská zima.<br>
Spadnout do závislosti na kafi je ve finsku raz dva. Svojí únavu jsem řešil hned dvěma šálky kávy černý jako tér. Kola ve městě začínala hlásit payment terminal error. Cítil jsem průser. Cítil jsem druhý Helsinky. I když to zas ne. Tohle nebyl Rolan. V Lahti jsme měli tradici. Jen ty terminály nesměly vzít s sebou celý kolo.<br>
Kluci pokračovali ve vyvážení kol ven aby se dostaly ke kostkám vzadu. Ty pak odvezly náhlaďáčkem.<br>
Odpo už sněžilo regulérně. Dveře skladu byly skoro pořád dokořán a uvnitř byla zima. Teplý tam bylo akorát další kafe.<br>

<a href="../images/2024_april/19_1.jpg" target="_blank"><img src="../images/thumbnails/2024_april/19_1.jpg"></a>

Doma jsem vzal kolo a sjel do Lidlu, protože moje polovina lednice už byla prázdná. Udělal jsem ne příliš povedný stir fry a koukal na seriál.<br>
Cítil, že kofein mě rozbil. Cítil jsem se přejetej. Po pár dílech seriálu jsem usnul i přes to, že vedle Fíla s Verčou koukali na film.<br>

### 20.4. Pod sněhem

Sněžit nepřestalo. Za okny bylo bílo a sněhem pobíhali vojáci v rámci nějakého cvičení. Kromě mírného sněžení ale bylo slunečno.<br>
Vytahal jsem nádobí z myčky, udělal si snídani, uprostřed pořádání salátu, toustů a tvarohu si uvědomi, že jsem toho udělal moc, nacpal to zpátky do lednice a šel se dál dívat na seriál.<br>
Rozhodl jsem se, že do Tampere nepojedu. Chtěl jsem tam jet s Miškou a takhle bych se akorát trápil. Byla to škoda, ale nebyl všem dnům konec. A Tampere není tak daleko.<br>
Sedl jsem na kolo a sjel do Espresso House. Přes týden jsem toho moc nenapsal. A něco k zápisu bylo.<br>

<a href="../images/2024_april/20_1.jpg" target="_blank"><img src="../images/thumbnails/2024_april/20_1.jpg"></a>


<a href="../images/2024_april/20_2.jpg" target="_blank"><img src="../images/thumbnails/2024_april/20_2.jpg"></a>


### 21.4. Větší bazén je menší

Fíla s Verčou odjeli do Helsinek. Já jsem plánoval nákup pohledů, psaní v kavárně a plavání. Vzal Jsem kolo u nádraží, sjel sněhem do centra a ve stejném papírnictví jako naposledy pořídil, co bylo třeba. Do kavárny to bylo jen přes ulici.<br>
Byl jsem zvědavý jak vypadá bazén v centru. Byl kousek od zimního stadionu a dle internetu toho měl nabízet víc než bazén nahoře u Lidlu. A nebyla to lež. Měl navíc páru, vířivky , masážní bazének a skokánky. Ale chyběla mu ledová káď a všechno bylo namačkané v menším prostoru.<br>
Odpoledne jsem vyrazil na nákup do k-Marketu. Tam převážně proto, abych se prošel starou Skandinávskou čtvrtí. Ty domečky se mi moc líbily.<br>

<a href="../images/2024_april/21_1.jpg" target="_blank"><img src="../images/thumbnails/2024_april/21_1.jpg"></a>


### 22.4. Start na den země

Ve tři ráno mě Fíla s Verčou vzbudili. Jeli na letisko do Helsinek. Zas tak hlučný ale nebyli, neb si toho víc nevybavuju.<br>
Někdy před šetou se Fíla vrátil a usnul. Dalo mi to spoustu času na to jógovat, snídat a tak.<br>
Trochu mě bolely zuby. V pravo nahoře. Bál jsem se, že mám mezizuní kaz. Ale bolest tak nějak putovala. V průběhu celého dne. Možná to byl zánět někde uvnitř. Od nosu. Jestli je zánět lepší než kaz těžko říct. Reálně se to ale posunulo z horní poloviny pusy do spodní.<br>
Na skladě jsem pomáhal Mattimu a s Fílou jsme řešili Pay Terminal Errory. Trochu absurdní bylo, že zemnící kabel pod anténu kolům pomáhal. Postupně jsme odstranili všech 11 problémových kol a nechali je odpočívat u stěny.<br>
Po návratu domů jsem ještě řešil nějaký kolo s Lukášem. Za opravu mi slíbil med. Akorát si pro něj musím dojet do Polska.<br>
Míša si přečtla mojí dlouhou zprávu. A neodpověděla mi na ní. A mě už to vlastně bylo docela jedno.. Ne to není pravda. Mrzelo mě to. Ale jinak než před měsícem nebo dvěma. Chtěl jsem Míšu ve svým životě. Rozuměli jsme si. Ale akceptoval jsem její rozhodnutí. Nebudeme spolu.<br>
Možná, že jsem přešel ze lhaní si do kapsy do jinýho lhaní si do kapsy. Ale asi je lehčí srovnat se s faktem, že holka z Tinderu ti nikdy nenapíše, než s tím, že se s tebou rozešla holka, kterou jsi považoval za tu jedinou.<br>
Výpadek backendu<br>

### 23.4. Na houpačce

Vstávačka v sedm. Krátká jóga, Vosečkova šikana a sprcha. K snídani fazole. Míša pořád neodepsala. Chtěl jsem se jí zeptat, čeho se bojí. Byla to ona, kdo působil, že emoce z našeho vztahu s ní cloumají méně. U namrzlého auta mi ale začala chybět. Akutně. Nějak mě to vrátilo do [rána](../2023_november/#2611-pasti-na-mišku), kdy jsme jeli do hory. Musel jsem to trochu rozdýchat.<br>
Na houpačce. Večer jsem byl v pohodě, ráno na měkko. Kvůli škrábání ledu z toyoty.<br>
opravy s mattim, aplikace pro kluky, upravy servisní aplikace v<br>
popadaná kola<br>

<a href="../images/2024_april/23_1.jpg" target="_blank"><img src="../images/thumbnails/2024_april/23_1.jpg"></a>

do bazénu, zapomenuté brýle, sauna, plavání, víření, sauna<br>
po silnici do K-supermarketu, volal ludvík<br>
K večeři jsem si udělal Mišky oblíbené cestovní Caprese. Jak jsem ho pojídal, uvědomil jsem si zvláštní věc. Jak jsem byl v Lahti bez projekťáka, protože Monča byla po operaci, tak jsem tu vlastně šéf přímo nad celým zdejším týmem. (Což jsem teda do jistý míry věděl, ale nepřikládal jsem tomu žádnou váhu.) Co mě ale došlo bylo, že mě respektují. Možná víc než Moniku. Asi protože opravdu vím jak naše věci fungují a když je něco třeba změnit, tak to dokážu udělat rychleji a víc podle jejich představ. Zatímco ona má povrchní představu, ale do detailů jít nemůže jinak by jí ruplo v bedně, protože má 5 dalších projektů. Když jsem řekl, že s něčím nejsem spoko, tak šli u zlepšili to. A bylo vidět, že je to mrzí. Bylo to zvláštní. Nějak podvědomě jsem to tam nastavil tak, že sice jsem se s nimi bavil přátelsky, ale vlastně jsem jim opravdu šéfoval. Normálně za mnou vždycky chodili jen pro vysvětlení něčeho, nebo jsem jim já vysvětloval, co a jak je třeba dělat. Ale tenhle přátelskej respekt jsem asi nikdy neměl.<br>
Něco na tom bylo.. ale těšil se zas na čistej vývoj. Bylo toho až moc. Za delší dobu bych se asi začal trochu hroutit.<br>

### 24.4. Nikdo nic neví

Podezřele mi vyskočilo RHR. Asi o dělala sauna. Z neděle na pondělí to bylo taky tak. Čekal bych ale opak. Dal jsem si aspoň ranní jógu a 5 Vosečkových šikan.<br>
S Mattim jsme stavěli kolo 62, které celou dobu co jsme byli přítomní smrdělo nabourané v kuchyni. Protože výměna rámu je vlastně víc než stavba nového kola, nadělalo to paseku v ERP.<br>
Odpoledne jsem Vláďovi schválil nový ebuf. Bylo tam změn randál. A asi 20 kol neprošlo. Ale aktualizovaly se. Jen se prostě nezaply.<br>
Na slacku se řešily převážně platby. Přišlo mi, že kolem plateb koluje strašnej chaos.<br>
Ani kite nevěděl proč vypadl backend<br>
Nikdo nic nevěděl.<br>
po práci jsem napsal Mišce jestli je v poho. 4 dny mi neodpověděla. Začal jsem mít strach, jestli se jí něco nestalo. Dokonce jsem obnovil facebook abych zijstil jak se jmenuje Iva, abych jí kdyžtak napsal, kdyby se neozvala. Ale ozvala se. A urazila se.<br>
Na bench press<br>
domů, pár zpráv s anet, slzy v očích, ale vědě, že je třeba se posunout.<br>

### 25.4. S docela dobrým pocitem

Předposlední den. K snídani zbytky chlebu s pestem a po jídle trocha cvičení.<br>
Řekli jsme si, že se pojedeme podívat na problémy do města. Kolo co se 5 dní neozvalo, 3 terminály a motor naopak. Když jsme dojeli k terminálům, kola tam nebyla. Míša nám je odvezl před nosem. Kolo co se neozývalo bylo vypnuté. Nebylo moc co s tím dělat. Nahlásil jsem ho do aplikace a Míša ho vyzvedl. Málem by nám odvezl i motor naopak, ale potkali jsme se na stanici u zimáku.<br>
Motor naopak mě potrápil. Moc jsem tomu hlášení nevěřil, ale když jsem kolo rozebral a nafejkoval pas senzor, opravdu se motor točil pozpátku. Někdo si dal tu práci, že motor rozebral, vyměnil poklice a celé kolo nasadil opačně. Vlastně ho prozradil jen opačně nasazený plásť. Byl to bizár. Prohodil jsem kabely a bylo.<br>
Ještě jsem Ludvíka začal přesvědčovat o tom, že servisní stojan na kola by se jim opravdu hodil. Joniho jsem zas navedl k tomu, ať přesvědčuje Lea. Když bude *tlak z obou stran*. Musí to projít.<br>
Ještě jsme přehodili kablíky u kol s terminály a někdy po čtvrté jsme sjeli domů.<br>
Venku poprchávalo a byla docela zima. Stejně jsem se ale rozhodl dojít pěšky do K-Marketu. Čtvrť skandinávských domečků je prostě pěkná.<br>
Z obchodu zpátky jsem jel na kole. Napínák vydával napínavé zvuky. Na *Matkakeskus* nebyla žádná kola, ale když jsem parkoval, přijel Leevi a tři přidal. Možná, že to kluci opravdu zvládají. Měl jsem z toho docela dobrý pocit.<br>
Doma jsem se dal do vaření. Na zbytku oleje jsem v hrnci osmahl veganskou náhražku trhaného hovězího, po chvíli přisypal pytel zeleniny *Wok* z Lidlu, ochutil trochou soli a randálem pepře, zalil trochou vody a nechal dusit. Krásně to vonělo a bylo to extrémně dobrý. Nevím co byly ty kolečka, co se skoro rozpadaly na jazyku. Možná cukrová řepa? Ale spíš ne.<br>
Rozkoukal jsem poslední řadu Breaking Bad. Kdyby to skončilo čtvrtou, přišlo by mi to ok. Pátá se mi zdála našitá na sílu, ale třeba se to s dalšími díly změní, řekl jsem si.<br>
Kvůli rozchodu jsem sklouzl zpátky ke své závislosti. Řekl jsem si, že s návratem do Čech zas začnu abstinovat.<br>

### 26.4. Opět nad mraky

Zdály se mi zajímavé sny. Chodil jsem někde po nějakém caminu a večer jsem ležel vedle nějaké krásné chodkyně. Měla pyžamo kapitánských barev ze Star Treku. Oba jsme byli nadržený a dělali debilní vtipy. Vybavuju si, že jsem jí říkal: I'm gonna come down the lower decks to start up your warp drive. Po chvíli lízání a hraní si s jejím jádrem začala vykřikovat, že dosáhla warpu 6.. 7.. a že se blíží desítce.. což pokud se nemýlím, není ve světě trekkies možný. Zašeptal jsem jí to do ucha a byl připravený jí tam dostat i přes fyzikální limity, ale v tom mě probudil za okny projíždějící vlak. Velká škoda.<br>
Další sny už nebyly zdaleka tak zábavný.<br>
Ráno jsme posnídali co zbylo, sbalili a poklidili a vyrazili naposledy do skladu. Nikdo tam nebyl. Já našel nějakou nesrovnalost v servisní aplikaci a protože Jirka byl na meetingu s Kitem, napsal jsem si vlastní program abych pochopil co se děje.<br>
Stanice, která nebyla na mapě v tom dělala bordel.<br>
Před druhou se měnily směny. A my vyráželi na Letisko. Hodinová cesta, vrácení auta, sekuritka plná lidí, kontroly na úplně všechno jako vždycky, a pak nuda na gejtu.<br>
Sice jsem nevyhrál místo u okna, ale bylo tam volno. Škoda jen, že narozdíl od měsíce zpátky tentokrát bylo slunko vysoko nad obzorem a svítilo přímo do okýnka. Bez filtrování skrz mraky je záře na pohled příliš intenzivní. Sledoval jsem tak na laptopu seriál.<br>

<a href="../images/2024_april/26_1.jpg" target="_blank"><img src="../images/thumbnails/2024_april/26_1.jpg"></a>

U zavazadel jsme se s Fílou rozloučili a já vyrazil domů. Celou cestu a i později doma jsem koukal do Duolina. Měl jsem poslední den Super Duolinga na zkoušku a udělal jsem snad 40 cvičení.<br>

### 27.4. Koláče, sekera a únětice

v 10:20 Sára vyrazila s Jardou na vlak. Náš jel v 11:09. Po půl jsme se tak s Davidem potkali dole u Sáry a vyšli schody nahoru za Korou. Tu chytl psamok, když nás viděla. Sára nám slíbila, že si můžeme dát kus dortu a to jsme taky učinili. David pak přeskládal lednici, aby se tam dort vešel, protože tam původně nebyl i když měl být.<br>
Koupil jsem lístky pro mě a Koru a všichni 3 jsme vyrazili na nádraží. Pajdající David se ujal Kory. Evidentně měl potřebu jí vychovávat a to i přes jeho alergii na kočky a psy.<br>
Před nádražím jsme potkali divou paní co se ptala, jestli má Kora kupírované uši. Na lavičce mi pak David vysvětloval, jak jeho alergie funguje. Prý nejde o chlupy, ale o protein ve slinách. A protože se kočky olizují víc než psi, je alergický na kočky víc.<br>
na vlak - divná paní<br>
kolem synagogy<br>
s předstihem<br>
abusrdní plakát na portál občana<br>
kora si sundavá košík<br>

<a href="../images/2024_april/27_1.jpg" target="_blank"><img src="../images/thumbnails/2024_april/27_1.jpg"></a>


### 28.4. Dělení jazyků

Po alkoholu je spánek na pytel. Opět jsem to ověřil tak, že hodinky na mě byly zlé. Byla ale neděle a tak jsem nemusel být nijak zvlášť ready.<br>
Co jsem byl pryč, Arnošt převážně stál. Všechny skříně a police pokrýval prach a mě to začalo štvát. Napřed jsem jen zametal, ale pak jsem začal omývat a nakonec jsem se pustil do čistění žaluzií.<br>
Tak jsem se dostal k oknu v kuchyni, kde v 3D tištěném truhlíku rostly nové tchýnin jazyky. Bylo třeba je přesadit do vlastních květináčů. Těch bylo doma málo. Substrát taky došel a tak Jsem vzal krosnu a vyrazil a kola na nákup. Internet ukázal, že Bauhaus je nejvýhodnější.A na Pankráci taky možná nejblíž.<br>
Pěstovat kytky nejspíš vyžaduje mít auto. Sice jsem jel sotva 3 km, ale květníky, substrát a keramzit váží tunu. A zaberou ještě víc prostoru. Tahat nahoru to nemělo smysl. Do přesazování jsem se pustil rovnou. Povídala si u toho se mnou sousedka s dítětem. Asi žena Slováka se psem.<br>

<a href="../images/2024_april/28_1.jpg" target="_blank"><img src="../images/thumbnails/2024_april/28_1.jpg"></a>

Zabralo mi to dost času, ale s výsledkem jsem byl spokojený. Napsal jsem do skupiny, že mám jazyky k mání a Marťa s Rébou si hned 2 zarezervovali.<br>

### 29.4. Zloděj kam se podíváš

Přes den se ukázal problém v Lahti. Zřejmě už tam byl déle, ale nakupil se na tak moc viditelno, že s tím bylo třeba něco dělat. Na mapě byli zloději. Tedy, kola byla ve stavu *Varování* a to i když je nikdo nekradl. Vyčítal jsem logy a investigoval co s tím. Přes den jsem s tím moc nepohnul. Věnoval jsem se víc TECO. Neměli založený box, bateria ani kola. Neměli vytvořené profily a nic.<br>
Nabíječku jsme rozchodili. Baterie založili. Ale KITE se nějak neměl k zakládáním kol.<br>
teco<br>
posílání smsek<br>
do noci jsem psal třídu pro DNA API<br>

### 30.4. Po roce Jazz

Hradešínská - Jana Želivského - Novovysočanská. Časově asi nejúspornější cesta do práce.<br>
Stejně jako [před rokem](../2023_april/#304-slunce-jazz-a-čáry) jsem nechal kolo v Campu. Byla tam výstava, na kterou jsem si řekl, že se chci podívat. Další věc, kde jsem byl [naposledy s Miškou](../2024_february/#102-mezi-ploty).<br>
Na Karlák jsem dorazil první. Posadil jsem se na téměř stejné místo jako naposledy a poslouchal docela dobrou kapelu. Ostatní dorazili nedlouho po mně. Ale první kapelu minuli a ostatní mi přišly slabší. Kato sice byl vylepšený jazzem, ale pořád to byl Kato. A poslední věc byla taková podkresová.<br>

<a href="../images/2024_april/30_1.jpg" target="_blank"><img src="../images/thumbnails/2024_april/30_1.jpg"></a>

Když Jazz skončil, Réba orodovala za jídlo. Réba má vždycky hlad. Mě se moc nechtělo jíst a tak jsem jen řekl, že do OMG se mi nechce. Byl jsem přehlasován. Naštěstí už nevařili. Skončili jsme v pasáži u vagonu ve Vietnamce. Moje smažení tofu s rýží bylo opravdu jen smažené bílé tofu a k tomu bílí řýže a k tomu bílé zelí. Za 145 teda nic moc. Ale chutnalo to o trochu líp než to vypadalo. Obzvlášť když tomu člověk pomohl česnekem a sojovkou.<br>
Měli tam obraz nějakého místa v Hanoi, kde jsme s Ondrou byli. Měl jsem z toho radost.<br>
Před jedenáctou jsem došel zpátky do Campu a vyrazil na Franzovi domů. Když člověk započítá Vysočany do Prahy, je rázem fakt velká.<br>
[>> Květen](2024_may.md)<br>
