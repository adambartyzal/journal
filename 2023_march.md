[<< Únor](2023_february.md)<br>

## [Březen](2023.md) 

- [1.3. Zevlovat a prudit](#13-zevlovat-a-prudit)
- [2.3. Nejhorší je, když tě to začne bavit](#23-nejhorší-je-když-tě-to-začne-bavit)
- [3.3. Ponořen v EMVCo](#33-ponořen-v-emvco)
- [4.3. Další den zabitý](#43-další-den-zabitý)
- [7.3. Vykládat kamion](#73-vykládat-kamion)
- [8.3. Proložit fyzickou práci vývojem](#83-proložit-fyzickou-práci-vývojem)
- [9.3. Do poetické hospůdky](#93-do-poetické-hospůdky)
- [10.3. Kocovina a další kamiony](#103-kocovina-a-další-kamiony)
- [11.3. Eva dostala klarinet](#113-eva-dostala-klarinet)
- [13.3. Návratilec z Austrálie](#133-návratilec-z-austrálie)
- [15.3. Odpověď na PPSE](#153-odpověď-na-ppse)
- [16.3. Plášť v háji, box v plamenech, počasí v prdeli](#163-plášť-v-háji-box-v-plamenech-počasí-v-prdeli)
- [17.3. Jeden spálený box zřejmě nestačí](#173-jeden-spálený-box-zřejmě-nestačí)
- [19.3. V tričku](#193-v-tričku)
- [20.3. Desítka po ránu](#203-desítka-po-ránu)
- [21.3. Ankh](#213-ankh)
- [22.3. Skoro nic na práci](#223-skoro-nic-na-práci)
- [23.3. Boxy v Malešicích](#233-boxy-v-malešicích)
- [24.3. Levné pláště](#243-levné-pláště)
- [25.3. Březnové Gran Fondo](#253-březnové-gran-fondo)
- [26.3. Do Únětic](#263-do-únětic)
- [27-29.10. Podivné jídelny v Malešicích](#27-2910-podivné-jídelny-v-malešicích)
- [30.3. S Alčou na Pilulky Štěstí](#303-s-alčou-na-pilulky-štěstí)
- [31.3. Scraping Google map](#313-scraping-google-map)

### 1.3. Zevlovat a prudit

Do výletníků jsem napsal:<br>
> Čas letí a únory jsou s výjimkou každého čtvrtého tak krátké, že ve středu je opět prvního a tak oznamuji, že i nadále plánujeme držet tradici a vyrazíme do Aera naslepo!<br>
Po práci jsem to na Žikov vzal přes Karlínský Lidl. Posvačil jsem na plácku ve vnitobloku a vyrazil po mostě mezi palmovkou a žižkovem během západu slunce. Inverze nad Prahou vykreslila pohledný oranžovo modrý opar. Fotku jsem ale nespravil. Výšlap mě plně zaměstnal.<br>
V kině jsem si nechal nalít pivko a na laptopu si začal zapisovat události z víkendu. V půl dorazila Sára a hned jsem jí začal vyzpovídat ohledně prvního dne v nové práci.<br>
Prý zrovna slavili šestnáctiny. Bylo tam spousta jídla a zřejmě budou mít spoustu svačin a takových blbostí na place. Občas mě mrzí, že u nás nic takového nemáme, ale.. u nás panuje takový chaos, že na oříšky prostě není čas.<br>
Ondra s Rébou dorazili asi o půl hodiny později a diskuse se stočila k jejich stěhování. Na Vinohradech jim totiž zvýší nájem a Ondra byl odjakživa škrt, takže radši bude bydlet v holobytu bez koupelny, než dávat někomu peníze navíc. Docela ho chápu.<br>
Poslední dorazila Marťa s kamarádem Ivanem. Klukem z její první vlny Aera naslepo. Až tak moc jsme toho nenapovídali, protože jsem se šel postavit do téměř nekonečné fronty na pivo a než mi je natočili, film začínal.<br>
Pán ho uvedlo jako kontroverzní satiru. A měl pravdu. Zevlovat a prudit na ČSFD moc procent neutržil, ale v kině panovala neskutečná atmosféra a všichni si film užili jak nikdy.<br>
Marťa v kině zůstala s Ivanem a ještě dalšími dvěma kolegy a my ostatní jsme za diskuse vyrazili směr tramvaj a domov.<br>

### 2.3. Nejhorší je, když tě to začne bavit

To je asi nešťastný tvrzení, ale time management se pod dávkou entusiasmu rozpadá. Zabil jsem návrhem testů a interface PCD a PICC tříd celý den a celou noc.<br>

### 3.3. Ponořen v EMVCo

Od posledního běhu uběhlo deset dní. Tomu se stěží dá říkat konzistence. Dal jsem si po ráno krátkou jógu na protažení a vyběhl na kapitol a běhal okolo hřiště. Dva asiaté tam tentokrát nebyli, ale jiný postarší Asiat chodil kolem hřiště šnečím tempem pozadu a mával rukama. Taiwan vibes hadr.<br>
Každý správný závodník má na lýtku převodník, možná si ho nechám vykérovat.<br>

<a href="../images/2023_march/3_1.jpg" target="_blank"><img src="../images/thumbnails/2023_march/3_1.jpg"></a>

V práci jsem pokračoval v programování nfc protokolu. Úplně mě to pohltilo. I když pokroky jsem dělal minimální. Pocit, že dokumentace je úplná sračka mě ale opouštěl.<br>
Zapomněl jsem, nebo spíš se mi nechtělo odepisovat paní Nejedlé ze Safiralu. Snad to počká do pondělí.<br>

### 4.3. Další den zabitý

Nečekaná věc se mi stala. Při roztahaném ránu jsem si brnkal na kytaru a přišlo mi, že jsem přišel s něčím nahrání hodným. Z nostalgie jsem si pouštěl nahrávky a doroloval až ke dni, kdy jsem byl v Římě. Spotify mě musí tutově špiclovat, protože stejnou píseň jako zpívala v hudbení škole ta hot italka, o hodinu později hrála v náhodném playlistu. A to jsem jí do té doby nikdy neslyšel a myslel jsem si, že to nebyl cover.<br>
Nebyla až tak hrozná zima a doma jsem se k ničemu kromě programování nfc protokolu neměl, takže jsem si sedl na kolo a dojel do ikey a šel psát deník. Ale nfc protokol mi nešl z hlavy a většinu času jsem zabil refactorem toho, co jsem zatím napsal.<br>
Na to, že jsem týden nadával, že tomu nikdo nemůže rozumět jsem PCD stranu napsal na asi 50 čitelných řádků a PICC stranu jen na 35. Testy taky byly čitelné a já jsem začínal věřit tomu, že až pošlu do karty první APDU, dostanu odpověď.<br>

### 7.3. Vykládat kamion

Vojta přijel z Helsinek. A s ním přijela i práce. Vykládání kamionů plných helsinských kol. A protože skoro všichni z Kyjí byli buď ve Finsku, stavěli kola pro Lahti, nebo uklízeli Zličín, zbylo to na mě a Vojtovi.<br>
Kamion nepřijel jeden ale hned dva.. Vojta to na mně určitě narafičil. 4 stupně v Malešicích, tahání stovek kol a otevírání zatuhlých víček člověka docela domrdá. Snad ještě víc, než Finové domrdali kola.<br>

<a href="../images/2023_march/7_2.jpg" target="_blank"><img src="../images/thumbnails/2023_march/7_2.jpg"></a>

Alepsoň jsem si s Petrem prošel areál pořádně. Některé nálezy stáli za vidění jako třeba zkurveně velký rozvaděč.<br>

<a href="../images/2023_march/7_3.jpg" target="_blank"><img src="../images/thumbnails/2023_march/7_3.jpg"></a>

Jiné jako hromady klíčů všude možně působili spíš podivně.<br>

<a href="../images/2023_march/7_1.jpg" target="_blank"><img src="../images/thumbnails/2023_march/7_1.jpg"></a>

Nejvíc mě ale rozesmál návod na použití regálového zakladače, který jsem poslal do slacku, načež okamžitě přišel zákaz byť se k němu jen přibližovat.<br>

<a href="../images/2023_march/7_4.jpg" target="_blank"><img src="../images/thumbnails/2023_march/7_4.jpg"></a>


### 8.3. Proložit fyzickou práci vývojem

Dvakrát za sebou se nám do zimy nechtělo a tak jsme si dali den v Karlíně. Vojta s ve Finsku vypěstoval závislost na kávě. Naprosto jsem tomu rozuměl a protože jsem si zapoměl novou dávku kávových zrn doma, vyrazili jsme do emy na pořádný flat white.<br>

<a href="../images/2023_march/8_1.jpg" target="_blank"><img src="../images/thumbnails/2023_march/8_1.jpg"></a>


### 9.3. Do poetické hospůdky

Poučen minulou směnou v Malešicích, sbalil jsem ráno rychlovarnou konvici, drip a kafe a vyrazil do té lednice s vidinou práce s teplým nápojem.<br>

<a href="../images/2023_march/9_1.jpg" target="_blank"><img src="../images/thumbnails/2023_march/9_1.jpg"></a>

Během dopoledne mi napsala Marťa jestli půjdu na koncert. Úplně jsem zapomněl, že Jarda hraje a moc se mi jít nechtělo. Dejvice jsou daleko a po práci v Malešicích jsem očekával, že budu grogy. Kroucení zápěstí kvůli víčkům a tahání kol bez kol mi dávalo zabrat.<br>

<a href="../images/2023_march/9_2.jpg" target="_blank"><img src="../images/thumbnails/2023_march/9_2.jpg"></a>

V Lidlu jsem si koupil tuňákový sendvič. Byl zlevněný na asi 35 korun. No nekup to. V Tescu, nebo v automatech stejná věc stojí třeba 70 korun. Asi jsem to ale neměl dělat. Když jsem ho venku s nadšením pořádal, kousl jsem do kusu skla. A ne jen tak nějakého. Střepu jako prase. Bolelo to jak čert a vážil jsem, zda chci jít zpátky do krámu, jít to řešit. Ale pochyboval jsem, že by mi cokoliv uhádal. Po rozlomené osmičce to ale byl další atak na můj chrup. Letos si zažívá zkoušku ohněm. Asi bych si už opravdu měl najít zubaře v Praze.<br>

<a href="../images/2023_march/9_3.jpg" target="_blank"><img src="../images/thumbnails/2023_march/9_3.jpg"></a>

Únava těla a bolest zubu mě přesvědčily, že do Dejvic nepojedu. Marťa mě ale vyvedla z omylu. Koncert byl na Vinohradech a to bylo v dochozí vzdálenosti. Snedl jsem tedy doma ještě nějaké zbytky, opláchl ze sebe ve sprše smrad manuální práce a vyrazil směrem k ní. Nakonec šel i Vilda.<br>
Připravoval jsem je, že Kedé Chim je podivný mezigenerační projekt a že nás možná bude jen pár, protože jejich fanouškovská základna není početná. Vlastně se asi můžu počítat za skalního fanouška a to jsem se ještě nerozhodl, jestli se mi líbí.<br>
Přítomní byli členové kapely, jeden páč důchodců, Sára, Bořejk s jeho přítelkyní Míšou, a pár lidí vpředu, které jsem neznal ale vypadali jako uzavřená společnost.Sára mi dlužila piva a tak jsem pil docela bezstarostně. U refrénů jsem prozpěvoval, takže se mi ta kapela asi líbí. A vypadalo to, že Marťě i Vildovi se líbí taky.<br>

<a href="../images/2023_march/9_4.jpg" target="_blank"><img src="../images/thumbnails/2023_march/9_4.jpg"></a>

Někdy před půlnocí přišlo pár dalších lidí a mezi nimi byl Luboš se kterým jsme se viděli na jedněch Tomových narozeninách. Dal jsem se s nimi do řeči. Jeho holčina zrovna psala diplomku na téma, které jsem překřtil na "Šaty dělaj člověka" a dávala mi přečíst úryvky. Myslím, že jsem s nimi vypil dalších pár pivek. Spát jsem pozdě po třetí a to že jsem jel domů na nextbiku si pamatují víc moje hodinky než já.<br>

### 10.3. Kocovina a další kamiony

Hlavně že jsem všem říkal, že potřebuji být druhý den v sedm ráno ready na vykládání kamionů. Ready jsem tedy rozhodně nebyl. Na druhou stranu, taky jsem vlastně nevěděl kdy kamiony dorazí. A nevěděl to ani Vojta. A ani Miti, které jsme volali. Věděli jsme jen, že se snaží přijet ještě v pátek, jinak by tam kysli přes víkend. Chvíli jsme v té zimě dělali každý svojí práci, ale nakonec jsme to zabalili, svezli se autem do Karlína a šli do Indie s Vláďou. S vidinou toho, že jakmile si sedneme k jídlu, Miti zabolá, že kamiony přijely.A taky že jo. Ale naštěstí jim to trvalo ještě půl hodiny přes Prahu a tak jsme dorazili víceméně s nimi.<br>
Oba kamioňáci byli poláci a jeden z nich byl takový děda, který se projel na našich rowerech publiczných.<br>
Přišel slejvák a ze zakladače nám začalo téct do skladu. S Petrem jsme hledali díru a objevili, že celá boční zeď je děravá jak řešeto.<br>

### 11.3. Eva dostala klarinet

32.. Nedávno bylo Evě 24. Nějak moc rychle to letí.<br>
Tedy zpětně vzato. Videa, kde vydávala pazvuky na klarinet, který dostala k narozeninám utíkaly až nepříjemně pomalu. Ale nějaký pokrok z nich čišel. Když tomu dá čas, asi se to naučí dobře. Držím jí palec.<br>

### 13.3. Návratilec z Austrálie

Dny už se protáhly dost na to, aby slunce svítilo i po tom co přijedu po práci domů. To mě skutečně zahřálo u srdíčka, protože vitamín D už mi pravděpodobně definitvně došel.<br>

<a href="../images/2023_march/13_1.jpg" target="_blank"><img src="../images/thumbnails/2023_march/13_1.jpg"></a>

Adél se po půl roce vrátila z Austrálie a jarda tak svolal sraz na víno na uvítanou. Nakonec z vína bylo pivo v Blatouchu. A z piva v Blatouchu se nakonec stalo SlidesLive pivo. Museli jsme srazit dva stoly a já byl rozpolcen mezi dvě diskuse. Nad rámec lidí, které jsem znal dorazil ještě metalově vyhlížející klučina, jenž ode mně seděl tak daleko, že jsem vůbec nepochytil jeho jméno a Kristián a jeho přítelkyně z Brna. A se zpožděním se k Tomášovi přidala Míša.<br>
Jak mám Blatouch rád, tak se jim nedařilo. Jeden číšník byl ignorant a jeho kolegyně ten večer obsluhovala poprvé a inu.. moc jí to nešlo. Kupodivu to nebyla Réba, kdo by jí hejtoval nejvíc. Možná proto, že její bagel přišel takový, jaký si objednala. Máca takové štěstí neměla, neb její bagel s hummusem v sobě neměl ani hummus, ani granátové jablko.<br>
Korunu tomu nasadili, když jí přinesli ten samý bagel, který vrátila. Tomáš tomu klukovi šel vysvětlit, že takhle by to nešlo a že by si měl uvědomit, co je jeho práce.<br>
Dál už jsme ho neviděli.<br>
Z Adél jsme nevytáhli skoro nic o jejím cestování. Z Bali Jardovi přivezla sušený Durian. Sušená varianta tohohle zla je podstatně méně potentní než varianta čerstvá. I tak to ale při kolování kolem dvou stolů bylo cítit dost.<br>
Na cestě domů jsem se bavil s Kristiánem a jeho přítelkyní o prozatím asi nejlepším použití nově se objevující AI. Cestování! Na své cestě po islandu dávali chatGPT dotazy typu: Jedeme autem, máme tolik a tolik dní, zhruba takový a takový budget, chceme spát v ne moc fancy, ale ne úplně špatném místě a chceme toho vidět co nejvíc. A po pár dalších upřesněních jim AI plánovala prý velmi dobrý trip. To se mi hodně líbilo, neb vím, že plánování dokáže být oser.<br>

### 15.3. Odpověď na PPSE

Dělat věci pomalu.. moje nové motto. Zdá se mi, že se začíná vyplácet. Pořád nejsem tak daleko, že bych napsal testy od A do Z, pak napsal implementace tříd a měl hotovo. Ale můj kód se mi líbí. Přijde mi řádově čitelnější než kdysi. Obzvlášť mě potěšil wrapper na external memory, který řeší přičítání modifikačních ovládacích bajtů a posílání callbacků, takže psaní a čtení paměti je mrtě přehlednější.<br>
Navíc mi konečně všechny EMV karty odpověděli na PPSE APDU, což byl můj původní cíl.<br>

### 16.3. Plášť v háji, box v plamenech, počasí v prdeli

Až do Karlína jsem dojel bez potíží, vlastně jsem si docela liboval že je hezky sluníčko a že Karmínový drak jede jak už dlouho ne. Jenže jak počasí tak kolo šlo toho dne do hajzlu. Napřed to kolo. A to tak, že jsem vůbec nepochopil co se stalo. Asi tak vteřinu po tom co jsem dojel do Karlína se ozvala petelice jak kráva. Šel jsem kontrolovat nabíjecí box, jestli nevybuchl nějaký node, ale objevil jsem, že mi praskla přední duše. A po dalším ohledání jsem objevil, že zbrusu nový plášť Vittoria Rubino Pro má v sobě díru jak vrata a duše je roztrhaná cucky. Nepochopil jsem to a nasralo mě to. Měl jsem s DJem jet do Malešic a odtud na kole zpátky.<br>
Jeho tempo nás ale dostalo do Malešic až kolem druhé. S sebou jsme si vzali freebike, na kterém bych se vezl spíš rovnu domů než zpátky do Kalína. Kolem třetí začalo být jasné, ža na kole nikam nepojedu protože z nebe začala padat voda s kusy ledu.<br>
A tak jsme se pustili do třídění baterií pomocí třech boxů, které jsem zprovoznil. Ale při naplnění třetího boxu se z něj vyvalil dým a smrad a termín komínový efekt nabral reálných obrysů. Spodní node byl poškozený vodou, čehož jsem si předtím nevšiml. Baterie naštěstí nezačala hořet a tak ten den stál jen za hovno, ne za úplnou piču.<br>
DJ mě nastěstí hodil domů autem. V tom jsem ale nechal mobil a uvědomil si jak je člověk bez mobilu v háji. Přihlásit se do datovky, do bankovnictví a pomalu ani do mejlu prostě nejde. V kombinaci s eSIMkou může být rozbitý mobil opravdu omrd.<br>

### 17.3. Jeden spálený box zřejmě nestačí

Baterie, které jsme vytřídili, přivezl DJ Vláďovi k analýze. Já jsem konečně objevil, proč náš box vydává divné zvuky a následné debugování fw CBN vedlo k sestřelení nodu v našem boxu. Vláďou ne mnou. Inu.. ještě to má pořád mouchy.<br>
Ondra se ozval zda-li máme nějaký flexi filament a protože jsem nějaký našel, zastavil se u nás po čtvrté a společně jsme vyrazili dát si pivko na Vítkov.<br>

<a href="../images/2023_march/17_1.jpg" target="_blank"><img src="../images/thumbnails/2023_march/17_1.jpg"></a>

Teplo ale odcházelo se zapadajícím slunkem a tak jsme se přesunuli do nové čítárny, kam už jsem dlouho chtěl. Psal jsem ostatním ať dorazí, ale Jarda se Sárou mířili do Irish Pubu někde v centru, kde hrál Marek s partou dalších hudebníků Irskou hudbu. Potkali jsme je venku s Guinessem v záplavě zeleně oděných lidí.<br>

<a href="../images/2023_march/17_2.jpg" target="_blank"><img src="../images/thumbnails/2023_march/17_2.jpg"></a>

Uvnitř bylo fakt narváno. ne tak, žse se nedalo sednout si, ale tak, že se nedalo hýbat. Fronta na pivo byla tak na hodinu a když jsem se do ní postavil, lidi přede mnou spíš přibývali než ubývali. Po chvíli jsem to vzdal. A vzdala to i Sára. Ne tu frontu, ale celý ten bar. A tak jsme vyrazili jinam. Navrhl jsem Pivovarnickou nalévárnu, ale do cesty nám přišel Lokál.<br>
Pivo za 62, hluk a hlad, jenže vařit už přestali.<br>
Po chvíli se k nám přidali Anička s Honzou.<br>

<a href="../images/2023_march/17_3.jpg" target="_blank"><img src="../images/thumbnails/2023_march/17_3.jpg"></a>

Po dvou Plzních mi bylo jasné, že mi bude blbě když budu pokračovat. A ranní bolehav už je nevyhnutelný. Cesta na kole dmů mě ale trochu probrala. Možná proto, že jsem jel skrz staré město po kočičích hlavách.<br>

### 19.3. V tričku

První záchvěv pořádného jara! Do práce jsem vyrazil v tričku a neměl pocit, že by mi byla zima!<br>

### 20.3. Desítka po ránu

Poslední dva měsíce jsem běhal samý pětikilometry. Nějak jsem se cítil na víc a v ranních hodinách jsem zdolal [desítku](https://www.strava.com/activities/8745071153). Zkoušel jsem běžet ve třetí zóně a musím říct, že mě to hodně limitovalo. Tempo jsem měl přes 6. Ale zase jsem nebyl po běhu vyšťavenej a to je fajn.<br>
Bylo troch u divný o půl hodiny později projíždět podobnou trasou. Deja Vu téměř.<br>

### 21.3. Ankh

Už dlouho mě štvalo, že kluci restartují baterie nůžkami. Zatím je nikdo nesvařil, ale dřív nebo později se to musí stát, pokud jim někdo nedá lepší metodu restartu baterie. Vytiskl jsem si proto udělátko a pojmenoval ho ANKH, po metodě vzkříšení z Warcraftu.<br>

<a href="../images/2023_march/21_1.jpg" target="_blank"><img src="../images/thumbnails/2023_march/21_1.jpg"></a>


### 22.3. Skoro nic na práci

Bylo to zvláštní, ale skoro jsem neměl co dělat. Muslel jsem se uchýlit k nudným činnostem jako bylo třídění součástek navrácených z výroby a přípravy na nákup součástek na FBC00.<br>

### 23.3. Boxy v Malešicích

Poláci v Krakově toužili po dalším nabíjecím boxu. Stavět nový mi přišlo jako nesmysl, když se nám jich z Helsinek vrátilo 9. Zkontrolovat v jakém stavu jsou se ale ukázalo jako práce na celý den. Během kontrol jsem vymyslel, že poškrábané běhouny pod bateriemi bychom mohli přelepit nějakou nálepkou. Cítil bych se míň blbě, když tvrdíme, že box je nový.<br>

### 24.3. Levné pláště

Po týdnu roztržená Vittorie mi roztrhla srdíčko. Nebo spíš mě prostě jen nasrala. Litr v hajzlu. Na proříznutí se žádná záruka nevztahuje. Aspoň myslím.<br>
Při návštěvě dekáče jsem chtěl koupit jen novou duši a přední nahradit mým nenáviděným, ale ještě ne úplně sjetým, Michelinem. Nakonec jsem ale koupil 2 nejlevnější 25kový pláště s drátovou patkou. Levný dekáčový kola na tom jezdí tak to přece nemůže být takový průser řekl jsem si a naplánoval si na další den testovací stovku.<br>

### 25.3. Březnové Gran Fondo

Podle předpovědi mělo foukat z Jihozápadu. Podle mapy je na jihozápadě Beroun. Z Berouna už jsem ale jen několikrát, zato z Rakovníka ani jednou. Vlak do Rakovníka jel ze Smícháče a já jsem nahodil kraťasy, tričko s dlouhým rukávem, mikinu a vyrazil na vlak. Už na naší straně řeky se mi ale myšlenka dávat kilo za vlak začala příčit. Kolem Smícháče jsem tedy jen projel a vyrazil do Prokopáku vystoupat na Zličín. V ikee jsem si dal k snídani srdíčkové wafle a na mapě vytušil kudy dál. Do už zmíněného Berouna, neb Rakovník byl fakt daleko.<br>

<a href="../images/2023_march/25_1.jpg" target="_blank"><img src="../images/thumbnails/2023_march/25_1.jpg"></a>

V Berouně jsem vlastně nikdy nebyl na náměstí. Rozhodl jsem se to napravit a chvíli se slunil na lavičce a díval se na paní, která prodávala med a medovinu.<br>

<a href="../images/2023_march/25_2.jpg" target="_blank"><img src="../images/thumbnails/2023_march/25_2.jpg"></a>

Předchozí zhruba třiceti kilometrové trápení se vyplatilo. V momentě kdy jsem se vydal po břehu Berounky jsem měl vítr v zádech. 30 km/h bez námahy. Ani jsem se nenadál a byl jsem v Řevnicích, kde jsem plánoval dát si pivko a polévku. Vítr jim tam mával židlemi, ale číšník byl třída. A jak kapustnice, tak pivečko nejvyšší kvality.<br>

<a href="../images/2023_march/25_3.jpg" target="_blank"><img src="../images/thumbnails/2023_march/25_3.jpg"></a>

U Karlštejna mě začalo pobolívat koleno. Dospěl jsem k názoru, že to je tím, že sedím příliš vzadu. Měl jsem sadu, ale imbus pod sedlem byl utažený tak na krev, že jsem to ráčničkou nedal. Během šroubování na mě vybafnul bez pozdravení nějaký Rus, kde je prý zámek. Byl tak nepříjemný, že jsem ho informoval, že Karlštejn není zámek ale hrad a poslal ho opačným směrem. Asi to nebyl zrovna nejlepší krok pro mojí karmu, ale byl to debil.<br>
50 kilometrů bylo za mnou. Padesát ještě dám, řekl jsem si a vyrazil dál podél řeky s plánem překročit obě řeky, vystoupat Modřanskou rokli a uzavřít Gran Fondo cestou kolem přehrady.<br>
Jenže nové pláště to vzdaly. Na retardéru u chatové oblasti vyskočil zadní plášť z ráfku. Zvládl jsem ho vypustit ventilkem dřív, než explodovala duše, ale zpátky se mu nechtělo. Při nahuštění přes 3 atmosféry zase lezl ven. Nakonec jsem sundal obě kola a pláště prohodil. Magicky to pomohlo, ale dál jsem jel trochu připosraně.<br>

<a href="../images/2023_march/25_4.jpg" target="_blank"><img src="../images/thumbnails/2023_march/25_4.jpg"></a>

Někde u šeberáku jsem odbočil blbě a magicky jsem se dostal do Průhonic, i když do Průhonic jsem tutově nechtěl. Přehradu jsem tak nakonec minul a jel až horní Hostivaří. Díky tomu se mi ale v hlavě ukul plán navštívit Hostivar s Marťou.<br>
Nad plánovanou stovečku jsem měl ještě 9 kilometrů, ale koleno začalo docela tahat a bylo jasný, že jsem to kvůli odznáčku na stravě přestřelil.<br>
[Záznam trasy](https://www.strava.com/activities/8776014057)<br>

### 26.3. Do Únětic

Jak jsem se naučil vstávat před sedmou, sraz v 9 mi přišel skoro pozdě. Na Vršovické náměstí jsem tak dorazil s předstihem. Nikde nikdo nebyl, ale nečekal jsem, že by někdo dorazil dřív. U tramvaje v 9 taky nikdo nebyl, tak jsem se šel podívat přímo na náměstí. I tam jsem asi čekal tak 12 minut, než se objevila Adél se svojí kamarádkou Bárou. Adél váhala zda náhodou neměla dorazit na nádraží Vršovice. Proč? To byla záhada nám i jí. Všude jsme jasně psali náměstí.<br>
V krátkém závěsu dorazili Marťa s Vildou. A nakonec Jarda se Sárou. Inu měli to nejblíž.<br>
Tramvají jsme vyrazili na Mírák a přesedli na Áčko, kde se zjevil Ondra. Nějak ho prý nenapadlo, že pojede s námi a plánoval v metru ještě pracovat a potkat se s námi na Veleslavíně.<br>
Z Adél jsem dokázal vydolovat historku z Austrálie o jízdě k nějaké osamělé hoře, kde létali supi, tak na ní radši nešli. Pokud to mými slovy nepůsobí jako dobrá historka, tak je to tím, že opravdu nebyla.<br>
kolem davida<br>

<a href="../images/2023_march/26_1.jpg" target="_blank"><img src="../images/thumbnails/2023_march/26_1.jpg"></a>


<a href="../images/2023_march/26_2.jpg" target="_blank"><img src="../images/thumbnails/2023_march/26_2.jpg"></a>


### 27-29.10. Podivné jídelny v Malešicích

První tři dny v týdnu jsem byl v Malešicích a vyndaval z kol baterky. Hlad jsme zaháněli v místních jídelnách. Navštívili jsme jídelnu technického komplexu TTC.<br>

<a href="../images/2023_march/27_1.jpg" target="_blank"><img src="../images/thumbnails/2023_march/27_1.jpg"></a>

Jídelnu Mafry.<br>

<a href="../images/2023_march/28_1.jpg" target="_blank"><img src="../images/thumbnails/2023_march/28_1.jpg"></a>

A ve středu nás Tomáš táhl zkratkou mezi areály, která se ukázala jako nikam nevedoucí. Poté jsme se v jídelně LOM dozvěděli, že je jen pro zaměstnance a vyrazili do mnou posvěceného TTC.<br>

### 30.3. S Alčou na Pilulky Štěstí

Festival Jeden Svět se chýlil ke konci. Alča byla na pěti filmech, já to až tak neprožíval a rozhodl se jít s ní na ten poslední, jehož název [Pilulky Štěstí](https://www.csfd.cz/film/1022820-pilulky-stesti/recenze/) mě zaujal nejvíce.<br>
Do kina v městské knihovně jsem dorazil na kole po tom co jsem se chvíli vrtal v Karlíně v kole. Alča mě objala v dokonale bílém roláku a jen štěstíčkem se nezamazalo o všechnu tu kolomaz co na mě byla.<br>
Film byl zajímavý. Asi 7 pohledů do různých koutů světa a různých kultur, které farmacie nějakým způsobem mění. Jestli k lepšímu či horšímu bylo ponecháno na divákově soudu.<br>
Po filmu chcalo. Přeběhli jsme do skautského institutu na staromáku. Vyptával jsem se jí na její život, vztahy a tak. Je mrtě introvert. Asi není taková královna pohodlí jak jsem si myslel, ale rozhodně je jedna z těch co k životu nikoho jiného úplně nepotřebuje a jen tak někdo se přes její filtry nedostane.<br>

### 31.3. Scraping Google map

Občas se pozastavím nad svou pamětí. Za prvý, není co bývala. A za druhý.. všechno tam asi někde hluboko pořád je, protože čas od času se mi vrátí nějaká vzpomínka na něco, co jsem myslel, že je dávno pryč. Nebo spíš.. vůbec nevěděl, že se stalo.<br>
Hodně to dělají chutě a vůně. Vzpomínky na cyklocestu ale často přináší další cyklocesty. Jedeš zatáčkou a na milisekundu jsi někde úplně jinde. Malešice, jedeš, zatáčíš, BUM Vietnam.<br>
A tak mě to napadlo. Chci si vygenerovat Hyperlapse svých cest. Většina jich je nahraných v GPX. A ty co nejsou dokážu vygenerovat z map. Jenže Google je svině. Za API k streetview chce platit.<br>
> Google mapy ale nejsou placený a tam streetview je ne?<br>
Takže to musí nějak jít.<br>
Ukázalo se, že zrada není ani tak v získání obrázků, byť je třeba je sešít z dlaždic, ale v získání panoid, neboli unikátního id jednotlivé streetview bubliny. Ale scrapingem to nějak jde. Ale trvá to.<br>

<a href="../images/2023_march/31_1.jpg" target="_blank"><img src="../images/thumbnails/2023_march/31_1.jpg"></a>

A zrada je v tom, že výchozí pohled je tam, kam jede auto. Což je u jízdy na kole 50/50 správně. Ale dost náhodně se ten směr mění.<br>
Ve skandinávii je zrad víc. Tím, že jsem jel po cyklostezkách, ale google auto ne, poskakuje poloha na dost podivná místa. Z nadjedu na dálnici a podobně. Tayky v jednom panu mají víc než 360. For whatever reason.<br>

<a href="../images/2023_march/31_2.jpg" target="_blank"><img src="../images/thumbnails/2023_march/31_2.jpg"></a>

Možná si to zkusím na pokusy zaplatit.<br>
[>> Duben](2023_april.md)<br>
