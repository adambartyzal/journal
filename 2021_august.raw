## [Srpen](2021.md)  <!-- omit in toc --> 

- [15.8. Poprvé Do Finska](#158-poprvé-do-finska)
- [16.8. Po Lahti](#168-po-lahti)
- [17.8. Polák přivezl kola](#178-polák-přivezl-kola)
- [18.8. Coffee break](#188-coffee-break)
- [19.8. Nálepky a kontroly](#198-nálepky-a-kontroly)
- [20.8. Po stanicích](#208-po-stanicích)
- [21.8. Na pivko s D'n'B přáteli](#218-na-pivko-s-dnb-přáteli)
- [22.8. Do Helsinek pro Vojtu](#228-do-helsinek-pro-vojtu)
- [23.8. Nabíjíme baterie](#238-nabíjíme-baterie)
- [25.8. Fíla, Omar a Monča](#258-fíla-omar-a-monča)
- [26.8. Na houby](#268-na-houby)
- [27.8 Ludvík](#278-ludvík)
- [28.8. Spouštíme](#288-spouštíme)
- [29.8. Okolo jezera](#298-okolo-jezera)
- [30.8. Leo opravil vrata](#308-leo-opravil-vrata)
- [31.1. Komíny a grilování](#311-komíny-a-grilování)

### 15.8. Poprvé Do Finska 

S plánem navštívit 5 nových zemí to vypadalo beldě. Ale práce mě přivedla do Skandinávie. Přes měsíc jsem v Kyjích pomáhal dávat do kupy vložky do kol na projekt Lahti. A v Ludvíkových očích je dobrá odměna za manuální práci, víc manuální práce prímo v místě dění. Ale kdo bych byl abych ohrnoval nos nad tím, když mi někdo zaplatí ubytování a letenku do Finska. Vlastně jsem se těšil jak malý dítě.\
S Gešim jsme letěli jako předvoj. Naším úkolem bylo převzít auto, dojet do Lahti, ubytovat se a jet se podívat a pomoci klukům, které Leo najal aby spravovali tamější systém. Finnairem už jsem letěl. Těšil jsem se na to, že uvidím Finsko v létě. Naposledy jsem ho viděl jen za sklem letiště a navíc sněžilo. V letadle jsme dostali borůvkový džus a dokonce kávu zadarmo. To mě zahrálo u srdíčka.

![image](15_1.jpg)

Na letišti jsme měli instrukce, najít bílou dodávku a klepnutím na latčítko na webovce půjčovny aut jí odemknout. Chvíli jsme na letišti bloudili a dokonce jsme přebíhali dálnici, ale na čerpací stanici ST1 jsme dodávku skutečně našli a mobilem odemkli. Nafotili jsme její stav a vyrazili na sever.\
Už z dálnice se mi Finsko líbilo. Jehličnany protkané břízami střídající pohledné louky.\
Dům v Lahti jsme našli na druhou dobrou. Silnice, kterou nás navigace byla rozkopaná a adresa byla špatná. Ale ne úplně. Vlastně jsme byli jen na opačném konci ulice. 

### 16.8. Po Lahti

Ráno jsme si dole v sámošce koupili něco k snídani a autem vyrazili do skladu. Tam jsme se postupně seznámili místními techniky. Nebo spíš netechniky. Banda, kterou Leo dal dohromady se skládala ze:

- Dvou synů jeho kamaráda Akseliho a Illariho
- Jejich kamaráda co chtěl škváru ale makat moc ne Juha s komickým příjmením Rekola.
- A asi padesáti letého cápka jménem Markku

Markku vypadal nejschopněji z nich. Docela ale bojoval s jakoukoliv technologií a servisní aplikace či backend ho skoro děsily.\
Odpo jsme se šli projít parkem a k jezeru.

![image](16_1.jpg)

Lahti není velké. Za hodinu se dá přejít pěšky z jedné strany na druhou a na freebiku to trvá patnáct minut. Finové mu prý říkají finské chicago. Úroveň kriminaity je prý největší široko daleko. Jenže.. pořád je to finsko, takže kriminalita znamená, že někdo čas od času vybere domek, ne přestřelky na ulicích.

![image](16_2.jpg)

Celkově jsem měl z toho místa klidný pocit. Auta jezdila pomalu a bylo jich málo. Dost lidí jezdilo na kole nebo chodilo pěšky a příroda v okolí byla moc pěkná.

### 17.8. Polák přivezl kola

Někdy po poledni, dorazil kamion. Kamioňák byl Polák a anglicky ani finsky neuměl zbla. Nikdo z finů polsky pochopitelně neuměl a nemuím si představit, jak by se domluvili bez nás, protože chtěl podpis nějakých protokolů a poté pomoci s vykládáním.

![image](17_1.jpg)

Pár freebiků se uvolnilo a vypadlo z přepravních rámů. Zřejmě měly špatně utáhlé bary. Kamioňák přivezl ještěrkou rámy k vratům a kluci se nadšeně vrhli do rozebírání rámů a vytahování kol ven.\
Naneštěstí použili dřív svaly než mozek a nejednou poškrábali zadní víčko.\
Někdy v polovině vykládky Markku prohlásil, že mají padla a vypadalo to, že prostě nechají všechno jak je a půjdou domu. Dalo mi docela práci přesvědčit je o tom, že takhle to nepůjde a že rozdělaná práce se prostě musí dodělat. Ať si náhradní hodiny vyberou až nebude něco hořet.\
Po práci jsem si s Gešim odblokovali dvě kola a vyrazili na cestu k nám kolem jezera a poté jsme šli nakupovat do S-marektu kousek od nás.

### 18.8. Coffee break

Jedna z věcí, která mě na finech začínala vytáčet byly pauzy na kávu. Finové mají největší spotřebu kávy na hlavu na světě. Aby taky ne. Mají v pracovní době 3 státem nařízené pauzy. Jendu na oběd a dvě na popíjení kávy. Takže ze své asi šestihodinové pracovní doby ještě hodinu a půl prosedí a proklábosí v kuchyni. Za třikrát větší plat než máme my. Svět není fér.

### 19.8. Nálepky a kontroly

Naše dny v Lahti pomalu nabíraly rytmus rutiny. Budík v půl sedmé. Snídaně. V půl osmé jsme sedli na kola a vyrazili do skladu. Buď nad jezerem, nebo pod ním. Jinak moc jet nešlo.\
V osm jsme začínali. Finové samozřejmě ještě seděli a pili svoje raní kafe, na které jsem si pomalu zvykal taky a poté jsme procházeli jedno kolo po druhém a řadili je od zadu ve skladu s mezerou tak, aby se k nim dalo ještě dostat. Tam kde byly nálepky poškrábané jsme nechali kluky nalepit náhrady. Taky museli nalepit nálepky o technických vlastnostech klola a CEčku. Že byla nálepka v češtině a že maximální rychlost je 25 kg/h nikoho netrápilo.\
K obědu jsme si přivezli něco, co jsme připravili veřer předem nebo jsme koupili něco v K-marketu v obchodním centru a v kuchynce si to ohřáli\
Po práci jsme jeli zpátky na byt připravit si jídlo, u brzké veřeře koukali na frendit (přátele v originále) a potom se ještě vydali na nějaký cyklo či pěší výlet po okolí.

### 20.8. Po stanicích

Dokončení kontrol a odfajvkování všech kol jako "Zkontrolované před předáním" nám ale rutinu rozbilo. Další plán byl objet místa, které město vytipovalo jako místa pro virtuální stanice. Zhodnotit, zda jsou to dobrá místa, zda jsou opatřená značkou a zdokumentovat to.\

![image](20_1.jpg)

To nás zavedlo do míst, kde jsme doposavad nebyli. Převážně na jih za velké jezero.

![image](20_2.jpg)

![image](20_3.jpg)

### 21.8. Na pivko s D'n'B přáteli

Subkultura Drum'n'bassové scény se rozpíná po celém světě. Geši tak měl někde vyhrabal kontakt na místního DJ a domluvil s ním pivko. Pivko s místním bylo něco, co jsem si nechtěl nechat ujít a to i přes to, že naše huební světy mají jen malý překryv.\
Po práci jsme byli domluvení, že zajdeme do hospody Pub Virasto na hlavní ulici. DJ už tam byl. Představili jsme se a mě překvapilo, že to je postarší klučina. Z diskuze vyplynulu, že už má děcka, která už dospívají. Jeho kluk podobně jako on miluje elektronickou hudbu a dělá v Abletonu. Ukazoval nám, jak vypadá jeho studio a byla s ním fajn řeč o hudbě všeobecně.\
Navrhnul přesun do hospody Ant Brew. Silně hipsterské pivnice se svrchně kvašenými pivy plné umělců a podivínů. Nejvíc jsem si tam pokecal s barmanem z Mexika. Přistěhoval se do Lahti za svojí ženou, měl vystudovanou biochemii a sháněl práci. Prý i přes to, že ve finsku umí anglicky skoro každý, finštinu vyžadují a tak se jí učil za barem.\
Pivka byla drahá ale zajímavá. Ochutnával jsem po malých a stejně tam nechal majlant. Kromě barmana jsem si ješě povídal s DJovými kamarády. Vlastně víc než Geši. Ten se uklidil do rohu, kde se dal do řeči s takovým zvláštním cápkem, kterého jsme už jednou potkali venku venčit psa.

![image](21_1.jpg)

### 22.8. Do Helsinek pro Vojtu

Přišel víkend a k nám se měl připojit Vojta. Jeho letadlo mělo přistát někdy po desáté večerní a nám tak zbyl den na prozkoumávání hlavního města Finska. Ani jeden z nás v Helsinkách ještě nebyl a tak jsme se docela těšili.\
Cestou jsem hledal, zda budeme moci někde nechat auto. Názory se různily. Nejslibněji se jevila možnost nechat ho na parkovišti u olympijského stadionu. Po příjezdu nás tam ale čekala cedule s poplatkem. Co naplat, jeli jsme na druhé vytipované místo, kde prý lze nechat auto 4 hodiny s parkovacími hodinamy. To už byla pravda a dokonce to vypadalo, že když po čtyřech hodnách přeparkujeme o ulici vedle, budeme tam moct být až do noci.\
Nechali jsme tedy auto s parkovacím diskem za oknem a vyrazili na přilehlou zastávku tramvaje.\
Přímo v centru byla knihovna, kterou mi někdo doporučil. Tušil jsem, že to byla réba, ale když jsme se později bavili, vymlouvala mi to. Ať už to ale byl kdokoliv, trefil se do mého vkusu. Budova je to moc hezká a plná parádních věcí. Člověk si tam může půjčit nejen knížky, ale třeba šicí stroj, kytaru, 3d tiskárnu nebo polotter. Místa na čtení či hraní deskovek je tam habaděj, z terasy hezký výhled a knihy tam rozváží robot. Byl jsem nadšený.

![image](22_1.jpg)

Geši po knihách netoužil. Jeho srdce prahlo po vinylech. Metrem jsme proto popojeli do shopu s deskami a cédéčky. Výběr měli opravdu velký, ale sekce s D'n'B byla malá. Inu.. těžko se divit. Přesto tam ale nakoupil.
Zpátky jsme šli přes centrum. Viděli jsme instalace na náměstí, vylezli ke kostelu, který je vždy na Helsinských panoramatech, došli po hlavní třídě k nádraží a dál až k autu. 

![image](21_2.jpg)

To jsme dle plánu přeparkovali na ulici a opět vyjeli tramvají. Tentokrát k moři. To nevonělo slaně. Byli tam ale rybáři a pozorovat rybáře byla sranda. Dali jsme si k tomu pivo a kdyby tam nekřičelo nějaké arabské dítě, byla by to hezká idyla.

![image](21_3.jpg)

Po pivu jsme pokračovali dál po pobřeží. Nachodili jsme desetitisíce kroků a unavení si sedli na kamení a sledovali vlny. Postupně jsme to stáčeli zpátky do centra. K večeru už bylo docela chladno, měli jsme hlad potřebovali na záchod a nechtěli moc utrácet. McDonald's dokázal utišit věechny tyhle potřeby. Seděli jsme tam asi 2 hodiny, než jsme se vrátili k autu a dojeli pro Vojtu do Vanty.\
Cestou se nás Vojta vyptával jak nám to tam jde, jací jsou Leovi kluci vůbec, na co se má těšit.

### 23.8. Nabíjíme baterie

Ve finsku jsou na dobíjení lithiových baterií poměrně přísné regule. Je třeba řešit proti požární ochranu celé budovy, mít tunu speciálních ochranných obvodů a pravděpodobně platit těžká eura nějakému kontrolorovi, který nabíjení zreviduje. Leo je ale židák. Přišel s plánem postavit před sklad Unimo buňku, přivést do ní elektřinu zakopaným kabelem, na zdi navrtat nehořlavé desky, nechat elektřinu zapojit kamaráda a zkásnout peníze co zbudou.\
A vlastně proč ne. Sucho v buňce bude, přímotopem nebo malým tepelným čerpadlem udrzí teplotu, se separátními jističy to vlastně bude elektricky ok a když to přece jen shoří, dům od toho nechytí.\
Elektronik kamarád byl pohodář. Sice jeho zapojení vyrazilo jističe nejen v celém skladu, ale i ve vedlejší budově, na druhý pokus už to ale nějak zvládl.\
Během výpadku jsme vyrazili do obchodního centra za hranicí geofence omrknout, co nabízí za možnosti jídla. Markku nám doporučil jednu dobrou reštiku. Byla fancy ale hecli jsme to. Dal jsem si veetariánské těstoviny a musím říct, že to za ty peníze stálo.

![image](23_1.jpg)

### 25.8. Fíla, Omar a Monča

Protože ve freebiku máme rádi dodávky, další tým tentokrát Fíla, Omar a Monča přijeli druhou dodávkou. Ještě delší a vyšší než jsme měli my.\
Omar s Mončou zabrali pokoj s dvojpostelí a hned začali pracovat na svém pohodlí. Přivezli si prodlužovačky, aby mohli mít office přímo v posteli a podobný píčovinky.\
Ve zbytku večera jsme jim ukázali Lahti a vyrazili na nákup potravin.

### 26.8. Na houby

Víc hlav víc ví. Teoreticky. Fíla, Omar, Leo a Markku se rozhodli opravit dveře svépomocí. Chvilku jsem inženýroval s nimi, víc abych věděl jak dveře fungují než se snahou je opravdu opravit. Ale kdo by nechtěl být za hrdinu?\
Když se ale poznávání mechanismu změnilo ve visení na vratkém žebříku ve třech metrech a držení zkurveně těžkého segmentu vrat jednou rukou, o kterou mohl Omar každou chvilku přijít, nějak mě na hrdinství přešla chuť. Navíc se vrata spíš rozpadala, než že by se společenství blížilo jejich opravě.\
Radši jsem se věnoval ověřování faktu, že cínové boule na testovacích bodech na EBMC se prokousnou a tranzistory se spálí.\
Když už v naší firmě výjezdy slouží jako teambulding, domluvili jsme se, že půjdeme na procházku do lesa za skokanskými můstky. Už jsem tam byl několikrát a zaručil jsem se za to, že je to dobrá výletní destinace.
Přes den jsme s Monikou učili kluky servisovat a ovládat backend. Vymýšleli jsme jim scénáře typu kolo se hlásí za geofence a podobně.

Jakožto místní znalec jsem nás vedl skrz pohlednejší místa. Hlavní třídou na náměstí se sochou. Poté dolu na Rantakartano a z něj k hokejovému stadionu. Dál přes obří obří cyklo kruháč ke skokanským můstkům, kde jsme spravili několik produktových fotografií. A nakonec nahoru přímo pod můstek. Tam už jsem parkoval několikrát a kolo tam vždy zůstalo.

![image](26_1.jpg)

Do lesa už jsme šli pěšky. Od hlavní cesty jsme se dali doleva a o houby jsme skoro zakopávali. Borůvky taky rostly všude a občas byly dokonce protkané brusinkami. Omar toužil po tom najít bedly. Prý už bedly neměl hrozně dlouho a zsatával názor, že bedly už na světě nejsou.

![image](26_2.jpg)

Postupně jsme se oblouhem vrátili na hlavní cestu. Zastavili jsme se u pseudobiatlonového terče. Spíš dětské hry, kde se jednotlivé terčíky sráželi tenisákem místo pistolí. Zabavilo nás to dobře na půl hodiny. Omarovi to překvapivě šlo a nejvíc se s tím asi trápil Geši.

![image](26_3.jpg)

Cestou zpátky jsme diskutovali co z hub udělat. Vojta tvrdě orodoval za smaženici. Já s ní neměl dobré zkušenosti, ale bez vstupování do nekomfortní zóny nepřichází postup vpřed a navíc Geši se nabídl, že smaženici udělá a když se kuchař nabízí, byla by hloupost odmítnout.\
Večer jsme houby krájeli a bylo jich víc než jsme na smaženici pro všechny potřebovali. Zamrazili jsme tedy několik krabiček na houbovou polévku a možná i na guláš. Smaženice mi překvapivě docela dost chutnala. Holt s postupným zařazováním hub do mého jídelníčku se mi změnily chutě a taky.. celý byt nesmrděl jako když pálíš gumu, takže Geši zřejmě volí jinou metodu přípravy než taťka.

### 27.8 Ludvík

ludvík přijel vlakem\
oběd ve fancy reštice\
bydlí u nemocnice\

### 28.8. Spouštíme

Ludvík si zvykl trávit čas u nás\
Holčina z městské rady je mexikáncova žena\

![image](28_1.jpg)

Někomu upadla klika a zranil se při tom\

### 29.8. Okolo jezera

![image](29_1.jpg)

![image](29_2.jpg)

![image](29_3.jpg)

![image](29_4.jpg)

[Trasa](https://www.strava.com/activities/5873571015)

### 30.8. Leo opravil vrata

Leova schopnost vyřešit vše nějakou kulišárnou mě opět překvapila. Místo toho aby objednal oficiálního opraváře vrat, 

![image](30_1.jpg)

křídla\

### 31.1. Komíny a grilování

![image](31_1.jpg)

grilování s terhem
