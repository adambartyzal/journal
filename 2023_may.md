[<< Duben](2023_april.md)<br>

## [Květen](2023.md) 


- [1.5. Vietnam naživo a Polsko v knížce](#15-vietnam-naživo-a-polsko-v-knížce)
- [2.5. Totemy](#25-totemy)
- [3.5. Péťa, pivo a fakt špatnej film](#35-péťa-pivo-a-fakt-špatnej-film)
- [4.5. Totemy podruhé](#45-totemy-podruhé)
- [5.5. Bráník za 25 na psí louce](#55-bráník-za-25-na-psí-louce)
- [6.5. Se Sárou na včely a na dějepis](#65-se-sárou-na-včely-a-na-dějepis)
- [7.5. Do Říše](#75-do-říše)
- [8.5. Nebe nad Nazarethkirchstraße](#85-nebe-nad-nazarethkirchstraße)
- [9.5. Skutečný Berlín](#95-skutečný-berlín)
- [10.5. Závratnou rychlostí](#105-závratnou-rychlostí)
- [11.5. Pivní reparát](#115-pivní-reparát)
- [12.5. Přesazování květin](#125-přesazování-květin)
- [13.5. Levou nohou z postele](#135-levou-nohou-z-postele)
- [14.5. Předání poznatků na Vyšehradě](#145-předání-poznatků-na-vyšehradě)
- [15.5. Na Babu jedině s dalekohledem](#155-na-babu-jedině-s-dalekohledem)
- [16.5. Přetekl mi buffer](#165-přetekl-mi-buffer)
- [17.5. Adamovo kvítí](#175-adamovo-kvítí)
- [18.5. Nakládání, koncert a dno pytle](#185-nakládání-koncert-a-dno-pytle)
- [19.5. Bez kola](#195-bez-kola)
- [20.5. AVU firing, OpenHouse a Sáraland](#205-avu-firing-openhouse-a-sáraland)
- [21.5. Voda pro Vršovické](#215-voda-pro-vršovické)
- [22.5. Vyhadrované emoce](#225-vyhadrované-emoce)
- [23.5. Štepánce tykat nedokážu](#235-štepánce-tykat-nedokážu)
- [24.5. Koňský stejk jako sladká tečka](#245-koňský-stejk-jako-sladká-tečka)
- [25.5. Demystifikace hlášených problémů](#255-demystifikace-hlášených-problémů)
- [26.5. Dopoledne slunce nalevo, odpoledne napravo](#265-dopoledne-slunce-nalevo-odpoledne-napravo)
- [27.5. Teplota stoupá](#275-teplota-stoupá)
- [28.5. Třetí dny jsou nejhorší](#285-třetí-dny-jsou-nejhorší)
- [29.5. Krev a slzy](#295-krev-a-slzy)
- [30.5. Col du Tourmalet k narozeninám](#305-col-du-tourmalet-k-narozeninám)
- [31.5. Korelace neimplikuje kauzalitu](#315-korelace-neimplikuje-kauzalitu)


### 1.5. Vietnam naživo a Polsko v knížce

Jaro se zdrželo víc než jeden den. Začal jsem v jeho definitivní příchod konečně věřit a vyrazil v tričku a kraťasech na kole plavat do Podolí. Uplaval ve venkovním bazénu kilometr a došel k názoru, že na víc jsem línej. Možná to bylo tím, že k snídani jsem měl krajíc chleba a zbytek konzervy s rybou a chyběl mi tak cukr.<br>
Cukr jsem ale kupovat nechtěl. Chtěl jsem si pořídit mořskou řasu. A tak mě mé jarní cesty vedly podél řeky a dál Modřanskou roklí až do Sapy. V Tamdě jsem nakoupil rýži, dvě krabičky řasy a tuňáka.<br>
Počasí se snad ještě zlepšovalo a já tak domů jel téměř přes Průhonice, místo přímou cestou. Seaweed ve mně zmizel bolestivě rychle. Budu tam muset znova.<br>
Čtvrtá knížka Zibury se u mně v bytě válela už příliš dlouho. Asi patří Jardovi, nebo spíš Sáře. Ale knížky bez čtenářů jsou smutné a tak jsem se vydal ven s knížkou, prázdným hrníčkem a dvaceti korunami asi v patnácti mincích, připraven je směnit v Lidlu za kávu a tu pomalu konzumovat během čtení [Ziburových zážitků z cest napříč Evropu](https://www.goodreads.com/book/show/48564067-pr-zdniny-v-evrop).<br>
Plán mi vyšel tak na půl. Kafostroj jsem sice musel rukou přesvědčit o tom, že výška mého hrnečku je dostatečná, ale mince mi uznal jako platné. Grébovka ale byla plná lidí a stánků s růžovými balonky. Nějaký Dermacol Day. Nic pro mě, řekl jsem si a vydal se na psí louku, kde jsem si lehl do trávy, do které pravděpodobně nachcalo už hodně psů a opilců, ale nedávno docela pršelo, tak snad dobrý.<br>

<a href="../images/2023_may/1_1.jpg" target="_blank"><img src="../images/thumbnails/2023_may/1_1.jpg"></a>

Měl jsem echt ucpaný nos. A vlastně i den zpátky jsem měl ucpaný nos, když jsme seděli na trávě. Hypochondr ve mně přišel s vysvětlením, že mám alergii na Jaro. Ale já nemám alergie. Nebo spíš, nikdy jsem je neměl. Ale Ondra si jí taky v Praze chtě nechtě pořídil. Možná bych měl víc investigovat.<br>

### 2.5. Totemy

Gema dodala 4 správně vyrobené totemy a jeden se špatně navařenými šrouby. 20% špatně.. to je na facku. Přidělali mi tak další den práce v Kyjích a Kyje jsou přece jen daleko.<br>

### 3.5. Péťa, pivo a fakt špatnej film

Peťa Holečková slíbila, že první týden v Květnu bude v Praze. Vybral jsem středu, neb jsme měli mít poradu a porada je příslib mnoha lidí. Neb jsem předchozího montoval totemy vzpomněl jsem si i na Roberta a Františka. Franta nemohl, ale Robert projevil nadšení.<br>
Po oběde jsem zajel k tunelu zarezervovat stůl. Dopoledne bylo totiž podmračené se studeným větrem. Odpo přišlo sluníčko, ale Tunel jsme nechali. Robert mi poslal fotku našich totemů z Kyjí. Co tam dělal jsem nepochopil, ale řekl jsem si, že se optám později.<br>
Když se u nás zastavil čtvrt hodinu před pátou. Na minutu přesně, vypadlo z něj, že přemýšlí, že si Kyje pronajmou na výrobu nabíječek pro elektroauta, což je firma ve které teď dělá.<br>
Přesunuli jsme se do tunelu a Péťa za námi dorazila o deset minut později. Moc nového jsem se nedozvěděl. Konec konců jsme se viděli na Velikonoce. Ale přece jen něco. Koketuje s myšlenkou vrátit se do Prahy. Jenže, když bude dělat v Německu celé 3 roky, dostane Německý důchod. Sice nikdo neví kolik to dělá. Ale Německý důchod bude tutově víc než český důchod.<br>
Rozpustili jsme to před osmou. Dost brzo na to abych stihl Aero Naslepo. Vláďa říkal že se k nám přidá. V práci jsem vyzvedl draka a pozadu jsme vyšplhali na Vítkov. S kolem v ruce docela makačka. Dorazili jsme tak akorát na koupi piva. Uvaděč říkal, že to bude satira a kritici říkají, že autor musel tvořit na tripu.<br>
Bylo to hodně zlý. Myslím, že Vláďa už s námi nikdy nepůjde.<br>

### 4.5. Totemy podruhé

Naše druhá Kyjská štace byla úspěšnější. Vojta dával dohromady jednotky a já kompletoval totemy. Dva se chytli do nějaké tajemné dvaceti dvou vteřinové smyčky, kterou způsoboval g5int, ale když jsem jednotky rozebral a složil znova odeznělo to samovolně. Nejhorší!<br>

### 5.5. Bráník za 25 na psí louce

Prvního května jsme to nestihli. V prvním týdnu ale jo. Akci točenej Bráník za 25,- ve špeluňce. Anet dokonce říkala, že na facebooku museli psát, že to není sranda a že to myslí vážně.<br>
Páteční odpoledne k pití Bráníčka přímo vybízelo. Akorát venku bylo moc hezky. Plán zněl, nechat si natočit pivko do petky a vyrazit do Grébovky. A když už do Grébovky tak v plně piknikovém módu s pizzou z pizzárny kousek od špeluňky. Já jsem ale pizzu měl před cestou pro pivo a tak jsem se k tomuhle plánu přidal jen na toho Bráníka. Vzal jsem si ale sklo.<br>
Sešli jsme se na Otakarce a pizzař řekl, že bude péct skoro 40 minut. Tak akorát na jedno točený do skla. Špeluňka je místo, kde se čas zastavil. Akorát Michal tam nebylo. Pivko točil pán s pokérovanou vyholenou hlavou. Kora vyla na místního psa a na jezevčici, kterou Ondra hlídal a pánovi to přišlo vtipný. Byl dobrej. I petky nám dal.<br>
S hotovou pizzou jsme přešli na Psí louku. Anet zněla trochu zkroušeně z příprav svatby. Abych citoval: *Byla to píčovina*. Taky jsme se bavili o mém plánu přejet Pyreneje a o pánovi co u Ondry rekonstruuje, dostal průjem a zpátky si nainstaloval záchod, který už měl být dávno pryč. Měl přišlo, že by měli být rádi, že si ho tam přidělal. Bez něj by to mohlo dopadnout o mnoho hůř.<br>

### 6.5. Se Sárou na včely a na dějepis

Na ranní vyplavování kortizolu ledovou sprchou jsem poslední dobou trochu zanevřel. Potřeboval jsem se ale pořádně probrat a tak jsem se skrápěl vodou z pravého kohoutu přes 3 minuty. Nakoplo mě to značně.<br>
Neb jsem se v posledních pár dnech zamiloval do gravelu Giant Revolt 1, ale jsem na pomezí S a M, řekl jsem si, že se pojedu projet si ho do jejich showroomu. Je to na Vyskočilově, což je kousek a dopo tak jsou.<br>
Paní byla sympatická a sice měla v Sku jen Revolt 2, ale kromě osazení je to stejný kolo. Tutově potřebuji S. Mám krátký nohy, vlastně mi přišlo že i S je na mě dost. Blbý geny. Co mě ale zklamalo byla tuhost rámu, šíře řídítek a vůbec pocit z jízdy. Karmínový drak je podstatně poddajnější a zábavnější. A to stál pět tisíc. (A pak asi tak deset dalších na dílech, ale pššt).<br>
Když mám tak dobrý kolo, byla by škoda na něm nejezdit a před odjezde do Předměřic jsem si chtěl dát něco k jídlu. Sjel jsem tak do kopce na Chodov a v Albertu si koupil sváču a kafe. Ve frontě se přede mě nasral nějaký zmrd a když jsem mu řekl, že princip fronty spočívá v tom, že lidé se řadí za ty co už v ní stojí, pobavil jsem ostatní a zmrd sice něco mumlal, ale byl za kokota a to mi jako odplata stačilo.<br>
Kafe ale bylo horký a já věděl že budu zdržovat. Napsal jsem Sáře a v tempu vyrazil k nám před nádraží. Sára se ptala jestli chci vzít i kolo. Vlastně proč ne. Z Předměřic je to fajn výlet. Do jejich Meganu se vešel docela bez námahy.<br>
Plán zněl nejet po dálnici, neb jsme neměli známku. Prvních pár kilometrů po dálnici nám to nepřišlo tak divný. Ale za Labem už jo. Jenže za Labem už se stejně sjíždí. Zvládli jsme to bez pokuty a dokonce jsem z hlavy dal cestu až Ivanovi. Mával na nás oblečený jako ukázkový vesnický balík. Vlastně chybělo jen stéblo trávy čouhající z pusy. Vzal nás dozadu k včelínu.<br>

<a href="../images/2023_may/6_1.jpg" target="_blank"><img src="../images/thumbnails/2023_may/6_1.jpg"></a>

Dozvěděli jsme se spoustu věcí. Třeba že včely neútočí na lidi v blízkosti česna, ale až pár metrů dál, kde už mají rychlost. Taky že utíkat před včelou je lepší ke stromu, kde se člověk včele ztratí kvůli množství listí. Ivan rozdělal kouř a postupně otevíral nástavek za nástavkem a ukazoval nám různé druhy pláství a včel. Viděli jsme i zrození několika dělnic a trubce. Královny měl označené nálepkou a číslem. Prý se to musí. Dál nám ukazoval udělátka ve včelíně. Bylo to super!<br>

<a href="../images/2023_may/6_2.jpg" target="_blank"><img src="../images/thumbnails/2023_may/6_2.jpg"></a>

Po včelí exkurzi jsme se šli podávat na Ivanův dům. Magda nám vesele vyprávěla, co všechno se všechno posralo. Budou to tam mít hezký. Při asi hodinovém loučení Ivan Sáře předal ještě asi tak trilión tipů a pak jsme vyrazili každý po svém.<br>
Vítr byl příznivý a těch necelých 38 kilometrů jsem sfoukl za hodinu a půl přesně. Docela jsem se zapotil a co víc.. při druhé ledové sprše dne jsem objevil, že jsem se i opálil.<br>

<a href="../images/2023_may/6_3.jpg" target="_blank"><img src="../images/thumbnails/2023_may/6_3.jpg"></a>

Původně se tenhle den měl v deníku jmenovat **Na včely**, ale půl hodiny před sedmou do *Výletníků* psala Sára, že lístky přece jen přišly, ale kamarádka nikoliv, zda je někdo nechce, nebo by někdo nešel s ní. Byl už jsem téměř na cestě na nákup a kdybychom to chtěli stihnout, bylo třeba vyrazit tramvají ve *18:39* z Vršovického Náměstí.<br>
Nebylo to tak dlouho co jsme se smáli Adél, že málem zaměnila Vršovické Náměstí za Vršovické Nádraží, ale já to tentokrát opravdu dokázal. v *18:38* jsem Sáře telefonoval kde jako je, že takhle to nestihneme. Prý zrovna kouká, jak zastavuje tramvaj, načež mi došlo, kde jsem udělal chybu.<br>
Jak z toho ven.. inu tramvaj se přece dá nadběhnout. Z Náměstí to má na Krymskou dvě zastávky a do kopce jede tramvaj pomalu. Ještě s telefonem na uchu jsem se rozběhl a řekl Sáře, že pokud to nestihnu, ať na Krymský vystoupí.<br>
Tramvaj sice jela do kopce, ale já byl vlastně ještě níž než je Náměstí. Čekal mě mírný kopec, fakt hustý schody a ještě hustější kopec za nimi. Za necelý 3 minuty. Sám jsem tomu nevěřil, ale dal jsem do toho všeho. Nad schody, kde jsem cítil, že srdíčko my asi vyskočí z hrudi mi nějaký pán řekl že to nedám. Ne že by věděl o co se pokouším, ale byl si jistý, že to nedám. Zmrd.. ještě jsem přidal! Když jsem vbíhal zpoza rohu na Francouzskou, tramvaj tam stála a Sára stála venku vedle ní. Když mě zahlídla, začala mávat na tramvajačku ať ještě nezavírá a stoupla si do dveří. Mával jsme taky a za zvuku signalizace zavírání dveří jsem skočil dovnitř!<br>
Někde před ípákem jsem nabral dech a pořídil si lístek v aplikaci.. což možná ani nebylo třeba, když byl lístkostroj v tramvaji rozbitej.<br>
Autoři podcastu stáli před Rock Café a my si tak stihli ještě pořídit pivo. Na baru na mě vybafli, že mají Budvar a Budvar a pak nějaký Pale Ale. Po tom běhu nepotřebuju ještě bolehlav.. vzal jsem 2x Antoše což dělalo 140,-. Ale bylo to mrtě dobrý pivo.<br>
Sál byl narvanej k prasknutí. Vzali jsme 2 židle z lobby a optali se dvou čahounů jestli se vejdeme před ně. Byli v poho a tak jsme byli v první řadě. Vesmír se na Adama usmál.<br>
Stand-up byl výbornej. Vtipy o psech, vetřelcích dávnověku, prodeji dětí, kvíz *Kdo by hrál historickou postavu?*, televizní skeče, amatérský animace.. všechno vtipný jak blázen. A překvapivě hodně historie v tom bylo. Takhle bych se děják učil rád.<br>
Po představení jsme ještě dali dalšího Antoše. Aspoň jsem tak refundoval část lístku. A docela fajn jsme si pokecali. Den se Sárou byl moc fajn<br>

### 7.5. Do Říše

Ráno na nákup. Sabča psala, že všichni, se kterými by chtěla jít ven mají lazy Sunday a valí se v posteli. Prý potřebuje psa. Protože Grébovka byla liduprázdná, dospěl jsem k názoru, že to není jen Berlínský fenomén.<br>
Moc jsem toho přes den nenadělal. Drnkal jsem si na kytaru a psal si se Sabinou. Dokonce jsem ani neuvařil to jídlo, na které jsem nakoupil. Obědval jsem prostě jen musli.<br>
Odpo jsem sbalil svých pár švestek a vyrazil vlakem k Filipovi. Na přestup jsem měl asi 11 minut. Docela tristní čas, při představě že Masaryčka se musela obcházet celá.<br>
Anet nás nás na nádraží vypravila na cestu a šla běhat. My jsme se nalodili do Fipova pracovního Golfu a vyrazili vstříc Reichu.<br>
Cestou jsme telefonovali s Davidem, bavili se o včelách, fofrnících a ajťácích v Německu. Taky volala Anet, že dokázala omylem osprchovat strop hadicí. Pobavil jsem jí historkou o kakau v zásuvce a vyražených jističích, proti čemuž voda na stropě byla vlastně úplně v poho.<br>
Wolfsburg je zelený. Fip má hezký byteček s obývákem a balkonem. K večeři jsme si dali salát a po povídání si o A.I. či po německu K.I. jsme šli spát.<br>

### 8.5. Nebe nad Nazarethkirchstraße

Budík, balení, kafe z moka konvičky a chleba o který se se mnou Fip rozdělil. Věčně hladový filip se se mnou rozdělil o poslední chleba? Je to fakt kámoš!<br>
Hodil mě na nádraží a vyrazil pracovat do obří WV továrny na druhé straně kanálu.<br>

<a href="../images/2023_may/8_1.jpg" target="_blank"><img src="../images/thumbnails/2023_may/8_1.jpg"></a>

Německý vlak skrz jarní, sluncem rozzářenou krajinu na mě mělo téměř terapeutický účinek. Nabilo mě to energií. Rozhodl jsem se, že zpátky pojedu vlakem i když to bude stát randál.<br>
Berlin Hauptbahnhof má pět pater. Je to moderní, skleněno-ocelová stavba ze které by měl každý šotouš radost. Chvilku jsem jí obdivoval a uvědomoval si, že do půl jedné, kdy Sabina končí v práci nemám plán. Rozhodl jsem se to vzít krok po kroku. Ven na náhodnou stranu a pak dál podle toho co mě zaujme.<br>
Po chvilce jsem došel k budove Říšského sněmu. Na jeho návštěvu ale bylo třeba být registrovaný. Registraci bylo třeba ID a tak jsem to nechal na později až tam budeme oba.<br>

<a href="../images/2023_may/8_2.jpg" target="_blank"><img src="../images/thumbnails/2023_may/8_2.jpg"></a>

Půjčil jsem si Nextbike a vydal se tak nějak správným směrem k Nazarethkirchstraße. Potkal jsem místní centrálu Nextbiku, koupil v lidlu pitu a k tomu salám a jablko a pěšky došel do parku, kousíček od Sabininy práce, kde jsem si četl a koukal na děti běhající v parku v rámci tělocviku<br>
Ve smluvený čas jsem došel na smluvenou adresu. A skončil na hřbitově. Má zkratka zřejmě nevyšla. Ale až tak daleko jsem nebyl. Pět minut na to jsme se potkali u fontány na Leopoldplatzu.<br>
Hodil jsem si batoh k ní do pokoje a vyrazili jsme a obdiv Berlína. Koupil jsem 24 hodinový lístek a vnořili jsme se do U-Bahnu. Berlín není Německo začala Sabča výklad. Berlín je směska přistěhovalců, trans a queer lidí, fetek a kdo ví koho ještě, kteří mění pravidla hry ke svému obrazu.<br>
Vystoupili jsme na Unter den Linden a vydali se vstříc Checkpoint Charlie. Dál jsme se ne úplně plánovaně zastavili u české ambasády. Taky jsme prošli něčím co připomínalo mešitu s nápisem *Pro ty co věří věří*. Hope tam opravdu bylo dvakrát. Věřit asi musíš pořádně. Nakonec jsme došli k židovskému památníku. Ten byl ale v opravách a tak ztrácení se v něm bylo omezené kovovým plotem. Což zážitku možná spíš přidalo než sebralo.<br>
Vždycky, když jsme se dostali k dalšímu bodu prohlídky, Sabina slavila to, že se v Berlíně orientuje. Bylo to roztomilý.<br>
Zmrzlina, na kterou se Sabina těšila do Sony Center tam nebyla. Vlastně to tam bylo celé tak nějak v rekonstrukci.<br>

<a href="../images/2023_may/8_3.jpg" target="_blank"><img src="../images/thumbnails/2023_may/8_3.jpg"></a>

Stočili jsme to tak zpátky k Braniborské bráně. Ale tou se prý musí projít z druhé strany protože tak to dělají průvody. Zmínil jsem registraci time-slotů do kupole a dozvěděl se, že tam ještě nebyla. Kolem památníku Sintů a Romů jsme se dostali k bílé budce, kde jsem zahájil svou Berlínskou cestu. Byli jsme úspěšní a zapsali se na Úterní poledne.<br>
Pod říšským sněmem jsem si sedli ke kanálu a Sabča vzpomínala jak po něm jela na lodičce. Taky jí volala mamka, jejími slovy *ředitelka*.<br>

<a href="../images/2023_may/8_4.jpg" target="_blank"><img src="../images/thumbnails/2023_may/8_4.jpg"></a>

Dál nás cesta vedla přes mosty zpátky na ulici pod Pod Lípami. Skrz bránu a zpět, kolem nejstaršího hotelu v Evropě, kolem opery a do knihovny. V knihovně místní univerzity prý ještě nebyla. A byla to škoda. Budova byla fakt velkolepá. A knihovna moc hezká. Studovalo by se tam parádně, kdyby tam nebylo vydýcháno a přetopeno.<br>

<a href="../images/2023_may/8_5.jpg" target="_blank"><img src="../images/thumbnails/2023_may/8_5.jpg"></a>

Dál jsme přešli z pevniny na ostrov muzeí. Berliner Dom byl za peníze a peníze já křesťanům dávat nechci. Budou jiný výhledy, rekl jsem si. Hlad na nás ale přišel. A taky *žízeň na pivo*. Její slova, ne moje.<br>
Hlad jsme zahnali u asiatů. Diskuse nad jídlem se točila kolem cestování, jak už to bývá u lidí co byli v asii a vzpomínají. Večer se neúprosně blížil a žízeň rostla. Naplánovali jsme tak okruh do hospody Nemo. Upřímně mi to připadalo jako oáza. Sabča byla trochu překvapená z toho, jak to tam vypadá. Naposledy prý byla *připitá* a vzpomínky na prostor byly jiné. Ale venku bylo pěkně a pivko bylo fajn.<br>
Po dopití jsme se vydali zpátky k babylonu. Můj orientační smysl už pomalu začínal spojovat kde co je a zřejmě jsem jí tím štval. V kině jsme si ještě koupili lahváč a posadili se do prostru s letitou tradicí a podivně, ale sympaticky spartánskou výzdobou.<br>

<a href="../images/2023_may/8_6.jpg" target="_blank"><img src="../images/thumbnails/2023_may/8_6.jpg"></a>

Nebe nad Berlínem byla zvláštní volba. Artovka jak cip. Ale zpětně vzato geniální pro daný výlet. Spojování reálií z doby po válce a v současnosti byla paráda. Třeba prázdný Potsdamer Platz! S první půlkou filmu jsem měl trochu problém, ale pak mě to chytlo. Asi víc než Sabinu, nebo cápka před námi, který regulérně usnul.<br>
Po filmu už jsme vyrazili zpátky na Nazarethkirchstraße. Venku byla zima a zítra byl taky den.<br>
Jít spát se nám ještě ale nechtělo. Šli jsme proto do suterénu zahrát si pinčes. Míčky byly sice domrdané, ale lepší než žádné. Bylo to super. Podobně jako v beďasu jsme docela vyrovnaní a oba do toho dáváme všechno. 3:2 na sety jsem vyhrál. Ale jen těsně. Vlastně celková tendence byla spíš proti mně.<br>
Fotbálek byl rozbitý a Airhockey nefoukal. Sedeli jsme tak na židlích v rohu a plánovali další den. Taky jsme se dohodli, že pojedu ve středu, protože to jel přímý vlak, který mě nezruinuje.<br>
Spacáček jsem nakonec nepoužil. Sabča mě nechala přespat vedle ní na posteli za což jsem byl nakonec vděčný. Z gauče u Fipa jsem byl zkroucený jak paragraf a karimatka by tomu asi moc nepomohla.<br>

### 9.5. Skutečný Berlín

Líné ráno. Budík se sice zapnul v sedm ale byl vypnut a až do osmi zapomenut. K snídani vločky. Pro mě se skořicí a pro Sabču s čokoládou. K tomu kafe a konverzace co začala lehce, ale téma "rodiče" jí zvážnělo. Rodiče mezi nimiž láska vyprchává, protože Mamka je kvůli nemoci nemobilní a taťka by chtěl sportovat, ale čas věnuje jí a je toho na něj dost. Mamce chybí projevy náklonnosti, ale taťka emoce moc neprojevuje. Sabča je otevřená kniha. A kniha plná ne úplně příjemných témat. Rozchody, pokus o sebevraždu, bohnice, znásilnění a podobný radosti. Dneska nás měl čekat den skutečného Berlína a úvod to byl silnější.<br>
Skutečným myšleno ne ten, kteří nám Němci chtějí ukázat. Plný dokonalé architektury, ostrovů s muzei a přesně střižené trávy.. ale takový, kteří prožívají lidé, kteří Berlín přijmou za své.<br>
Z Leopoldplatzu jsme vyrazili U-bahnem směr Warschauer Straße. U-Bahn tam nejde přímo, bylo třeba přestoupit na S-Bahn. Spojovací tunel dvou nástupišť měl na stropě akustickou úpravu. Během hovoru jsem tleskal a vysloužil si tím její posměch. Normální lidé tohle prý nedělají. To mě pobavilo a protože jsme došli na úplně špatný S-Bahn, museli jsme se tunelem vracet a já tak mohl tleskat ještě víc a užívat si toho, že Němci přemýšlí nad akustikou i na přestupu mezi vlaky. Kladné body pro Berlín. Správné nástupiště nakonec nebylo pod zemí ale nad ní. Ve vlaku Sabině volali ze Seznamu, že jí chtějí na pohovor ve čtvrtek.<br>
Warschauer Straße je skoro stejný prostor jako Kalamaja v Tallinnu. Akorát jsme tam byli příliš brzy, takže mezi graffiti bylo pusto. Ale na fotky možná lepší. Byť fotila především Sabča.<br>

<a href="../images/2023_may/9_1.jpg" target="_blank"><img src="../images/thumbnails/2023_may/9_1.jpg"></a>

Je to zvláštní. Zpětně si stěží vybavuji o čem jsme se cestou na East Side Gallery bavili, ale pamatuji si, že jsme se hodně smáli. Šli jsme pěšky. Nebylo to nijak zvlášť daleko. Dlouhá řada graffiti/obrazů oddělující silnici a řeku. Některé byly komplexní, jiné jednoduché. Většina ale s přesahem jako například polibek Brežněva a Honeckera nebo holubice nesoucí Braniborskou bránu.<br>
Uprostřed galerie byla cesta k Spree. Prý ideální místo na to dát večer si Aperol. Večer ještě nebyl, ale podnik měl otevřeno a nic nám nebránilo začít s pitím už v 11.<br>
Zrovna, když jsem Sabině říkal, že zatím Berlín nabírá jen kladné body a není tak depresivní jak mi bylo slíbeno, napsal jí taťka, že mu chybí.<br>
Taťkovi, který neprojevuje emoce se najednou stýská a na věčně zamračený Berlín svítí sluníčko? Prý jsem měl z prdele kliku, ale nemyslel jsem si to. Podle mě, že jsem trochu toho štěstí privezl s sebou a to mě hřálo u srdíčka víc než slunění se na betonové náplavce.<br>
Čas ale utíkal a blížil se náš time-slot na návštěvu kupole na střeše Říšského sněmu. Dostali jsme se tam autobusem, ze kterého jsme v rychlíku sledovali druhou polovinu galerie.<br>

<a href="../images/2023_may/9_2.jpg" target="_blank"><img src="../images/thumbnails/2023_may/9_2.jpg"></a>

Z autobusu jsme na Museumsinsel přestoupili na U-bahn a podjeli Unter den Linden. Potřeba navštívit záchod rostla a cedule hlásající, že na střeše jsou záchody zavřené Sabinu donutila nechat mě ve frontě samotného a najít záchody. Fronta postupovala dost rychle a tak jsem přišel na řadu dřív než se vrátila. Pouštěl jsem proto lidi před sebe a když jsme se opět shledali, byl jsem zamíchán mezi skupinu nizozemských studentů. Na prohlídce jsem samozřejmě způsobil pozdvižení, jak už to tak bývá, tentokrát kvůli Qi nabíječce, která zmátla rentgen.<br>
Výhled na město byl parádní. Obešli jsme ho hned několikrát. Hledali jsme, kde jsme už byli, kde je Leopoldplatz a koukali jak daleko je Teufelsberg, kam jsme chtěli vyrazit po Reichstagsgebäude na nextbiku.<br>

<a href="../images/2023_may/9_3.jpg" target="_blank"><img src="../images/thumbnails/2023_may/9_3.jpg"></a>

Dobíhal nás hlad, ale jíst úplně v centru jsme nechtěli. Rozhodli jsme se dát si sendvič někde cestou.<br>
První polovinu jízdy jsme se motali v Tiergartenu. Kousek za stanicí Zoo, kde děcka čichaj klih, jsme si po koupili sendvič u stánku kousek od Kaiser-Wilhelm-Gedächtniskirche a u rozbombardovaného kostela si ho snědli. V "aktivním" kostele jsme zaslechli toccatu a vyfotily modrou vitráž.<br>

<a href="../images/2023_may/9_4.jpg" target="_blank"><img src="../images/thumbnails/2023_may/9_4.jpg"></a>

Druhá polovina cyklo jízdy byla po téměř nekonečné rovné silnici. Výška budov postupně klesala a poslední asi dva kilometry jsme projížděli čtvrtí vilek s cenovkou vyšší, než vydělám dohromady za celý život.<br>
Kola jsme vrátili do nejzazší stanice a vyrazili na pěší část. Krajina připomínala pískovnu ve Stráži nad Nežárkou. Borovice, horko a písek na cestě. Sabina *zoptimalizovala* cestu na nejkratší možnou a po chvíli probíjení se *divočinou* jsme došli na vrchol, kde nás překvapilo, že radarový komplex už Němci stihli zpřístupnit veřejnosti a vybírají za vstupné. Lístky musela koupit za mně, neb rezervační webovka odmítla komunikovat s Revolutem.<br>
Chvíli jsme chodili dole stezkou hrůzy, fotili si další graffiti a bavili se. Mě ale lákal výhled a radarové koule. Vyšplhal se po schodech nahoru a dal se na průzkum komplexu.<br>

<a href="../images/2023_may/9_5.jpg" target="_blank"><img src="../images/thumbnails/2023_may/9_5.jpg"></a>

Výhledy to byly neskutečné. Pouliční umění taky parádní. Byl jsem hodně spoko. A taky hodně vyfoukanej, na Ďáblově hoře foukalo o sto šest. Po chvíli jsem se vrátil dolů a našel Sabinu fotící si obrazy. Po průhledných schodech šla snad opatrněji než já. Oba jsme měli strach z výšek, oba jsme ho překonali lezením a obou se nám vrátil, když jsme lézt přestali.<br>

<a href="../images/2023_may/9_6.jpg" target="_blank"><img src="../images/thumbnails/2023_may/9_6.jpg"></a>

Žízeň na pivko rostla a v urbexu ho neměli. Po návratu zpět do civilizace jsme přemýšleli zda si ho dát přímo na tamější biergarten, ale sedět mezi dálnici a kolejemi nám přišlo na hlavu. Popojeli jsme jednu stanici za stanici zoo a našli biergarten přímo pod ní. A jakou pěknou. Super sympatický pán nám natočil dvě pšenky a oba jsme si dali preclík.<br>

<a href="../images/2023_may/9_7.jpg" target="_blank"><img src="../images/thumbnails/2023_may/9_7.jpg"></a>

Povídali jsme si o její sestře a o vztazích. Mých i jejích. Zarazilo mě, jak ostře se vyhranila proti Marťě. Nikdy prý nebudou kamarádky a lituje prý Vildu, protože si je jistá, že Marťa se přes Honzu nedostala.<br>
Druhá pšenka už nám trochu stoupla do hlavy. Cestou zpátky na Leopoldplatz jsme zpívali Nohavicu a nadávali na google mapy, které nás navedli do plotu. Taky jsem vlezl cyklistce do cesty a v metru si nahlas dělal srandu z lidí okolo.<br>
Opět jsem ale Sabče dokazoval, že Berlín je super. Už po několikáté nám přijel správný U-Bahn minutu po tom co jsme stoupli na perón. Normálně prý vždycky čeká mrtě dlouho nebo jí frnkne před obličejem.<br>
Skutečný Berlín znamená skutečné Německé jídlo: Kebab a pivo ze Špétky. Späti neboli večerka s posezením a velkým výběrem piva je to, za co Berlín dostal další plusové body. I turecká čtvrť mi přišla bezvadná. Jasně, pár bezzubých fetek somrovalo prachy, ale kde se tohle neděje že?<br>
Bylo zo zvláštní, ušli jsme mrtě kilometrů, ještě víc ujeli na kole a to všechno z mističky vloček, sendviče a jednoho preclíku. Ale neměli jsme moc hlad. Kebab jsme si dali bez masa a napůl.<br>

<a href="../images/2023_may/9_8.jpg" target="_blank"><img src="../images/thumbnails/2023_may/9_8.jpg"></a>

Večer jsme si ještě v posteli docela dlouho povídali. Přiznala se mi, že se pár dní zpátky vyspala se spolubydlícím a dost toho lituje. Je to u ní trochu rekurentní motiv zdá se. Když jsme se viděli v Praze, litovala toho, že se vyspala s ex. Povídali jsme si asi do půl jedné a pak usnuli.<br>

### 10.5. Závratnou rychlostí

Budík v sedm. Tentokrát jsem ho nemohl ignorovat a vstal rovnou. Sabča to tak rychle nezvládala, ale než jsem vrátil z koupelny, byla vzhůru. Nabídku dalších vloček jsem váhavě odmítl. Tentokrát pečivo z pekárny na rohu. Dali jsme si Earl Gray, sbalili se a vyrazili ven. Pekárna byla opačným směrem než jsme standardně chodili na U-Bahn a paní za pultem trochu nepříjemná, ale koláč nakonec dobrý. Sabča si vzala Croissant a vyprávěla mi, že pán u kterého nakupuje snídani obyčejně cestou do školy bude nešťastný, že si od něj nic nevezme až půjde kolem.<br>
V autobuse jsme spočítaly kolik jí dlužím a těch 31 eur jsem jí poslal na Revolut. Než jsem se nadál, byli jsme před Hauptbahnhofem. Sic jsem měl ještě skoro hodinu, ale nemělo smysl aby tam čekala se mnou. Rozhodl jsem se, že jako aspirující šotouš si půjdu pořádně projít pěti patrové nádraží. Obejmutí a rozloučení se slovy "Bylo to skvělý! .. Jo to bylo".<br>
Vlak jel ze spodního patra. A jel do Maďarska.. to mě překvapilo. Zaklínadla, která PA chrlil byla ještě černější magie než Němčina. Až do Drážďan výhled nic moc, ale kolem Labe to byla bomba. Nostalgie nejvyššího kalibru. Saské Švýcarsko, cesta kudy jsem jel rok zpátky na kole, hodně mě to bavilo.<br>
Objevil jsem, že v nextbiku nemám ukončenou výpůjčku. Aplikace mě odkázala na český kasťák, ale během jízdy signál vypadl. V Holešovicích na nádraží jsem to zkusil znova a pochopitelně mě odkázali na němce. Dali mi i číslo, ale číslo nebylo na Berlínský kasťák ale někam na centrálu, kde mluvili jen Německy. Chvíle googlení, dva další hovory bez úspěchu a nakonec anglicky mluvící člověk ukončil výpůjčku bez jakéhokoliv problému. Spadl mi kámen ze srdce. Platit nějakých 43 euro se mi opravdu nechtělo.<br>
A pak se nějak všechno zrychlilo. Uvědomil jsem si, že cesta vlakem utekla jak nic. A ne jen cesta, celý ten vlet působil jako že trval ne víc než pár minut. Asi jsem se fakt bavil, když mi to tak uteklo. Ale nebylo to jen to, možná na mě šla nějaká panika.<br>
Doma jsem mi mozek jel snad ještě rychleji. Chybí mi už teď? Bude to Marťa all over. Nějak jsem to nezvládal.. vzal jsem si laptop do jedné ruky, zápisky do druhé a seběhl do Petrohradské, sepsat události dní minulých.<br>
Gabriela psala, že by šla na pivo, ale nejspíš až někdy pozdě. Nakonec jsme se dohodli na agilním přístupu, že když bude mít večer čas, dáme pivko někde blízko. Večer jsem koukal na seriál a z piva nic nebylo. Agilní přístup nefunguje.<br>

### 11.5. Pivní reparát

Ráno trochu jógy, vločky a na kole do Podolí. Potkal jsem DJ na freebiku, ale zprvu jsem myslel, že je to nějaký jeho kámoš nebo třeba táta. Měl nový vlasy. Krátký a bílý.<br>
Kilometr na pohodu, víc se mi nějak nechtělo.<br>
V obchodě jsem koupil nové vložky do bot, protože původní pěnová dostává na frak a pomalu ale jistě se rozstříhává na kostičky.<br>
Napsal jsem tátovi, ale dle předpokladu narozeniny nijak zvlášť neprožívá.<br>
Protože pivo den zpátky jsme fakt nezvládli, domluvili jsme se tentokrát na sedmou. Napsal jsem Gabriele, že jí vyzvednu u ní a půjdeme ke Klokočníkovi. Neznala to tam a tak jsem měl radost, že jí ukážu jednu ze svých oblíbených hospod.<br>
Gabriela bydlí na Nuselské. Ptal jsem se, jestli má okna do ulice, protože mě zajímalo, jestli slyší tramvaje. Odpověděla, že má, jestli jsem jí sledoval při převlékání, protože prý nezatáhla závěsy. To jsem nějak promeškal a maličko mě to zamrzelo.<br>
Cestou vyprávěla o rozchodu se Sářiným Ex. Prý už rok to moc vztah nebyl. Sedli jsme si na zahrádku do závětří a dali se do diskuse o Caminu. Šla s šesti dalšími kamarády trasu Portugese za Covidu. Prý převažuje asfalt, cestou jsou státní přespání za pár eur a výhledy na moře jsou dobrý.<br>
Dál jsme si povídali o Tinderu. Docela se do toho pustila a její historky byly vtipný. Už zase jsem měl pocit, že jí to sluší. Ani tak otravná nebyla. Vlastně mě to s ní hodně bavilo a seděli jsme tam docela dlouho. Něco je se mnou špatně.<br>
Ale pořád byl prostředek týdne a Gabriela musela ráno vstávat a tak jsme to v půl desátý zabalili a vyrazili zátky směrem na Synkáč.<br>
Kendy psal, zda může u nás může přespat jeho kámoš Lukáš. Sotva jsem odepsal, že v poho, prošli dveřmi.<br>

### 12.5. Přesazování květin

Během ranní ledové sprchy jsem objevil, že maličká dírka v hadici už zdaleka není maličká. Vlastně byla tak velká, že vodou ohodila půlku stropu. Malá dracena už přerostla svůj květináč a lopatkovec se do svého nevešel už když jsem ho kupoval. Bylo na čase vyrazit do OBI.<br>
Taky jsem potřeboval substrát a drenáž, ale rozhodl jsem se nahrabat trochu hrabanky v lese a místo keramzitu použít štěrk. Jasně brát obojí z veřejného prostoru asi není úplně košér, ale na pár kytek v bytě? To Praha nějak skousne.<br>
Hadici, květináče a podmisky nacpat do batohu byl docela oříšek. A to jsem ještě neměl nabranou hlínu. Ve stoupáku nad Roztyly mě předjel děda na elektrokole se slovy: *Je to trapný co?*, ale s úsměvem na tváři. Vlastně jsem mu přál, že si na starý kolena může takhle frčet. Já měl batoh plný šutrů a kopec mi dal docela sodu. Hrabanka naštěstí tak moc těžká nebyla a sebral jsem jí fakt jen trochu.<br>

<a href="../images/2023_may/12_1.jpg" target="_blank"><img src="../images/thumbnails/2023_may/12_1.jpg"></a>

V albertu na Chodově jsem si všiml, že zařadili celou stěnu bezobalových produktů a některé vyjdou lépe než u pana Jelena. Akorát je teda omrd je odvážet až z Chodova.<br>
Doma jsem se dal do přesazování. U toho jsem pokecal s paní s přízemí, která má šedého kocoura s oranžovýma očima, který mě propichoval pohledem z balkonu.<br>

<a href="../images/2023_may/12_2.jpg" target="_blank"><img src="../images/thumbnails/2023_may/12_2.jpg"></a>

Fip se vrátil z Reichu a říkal jsem si, že by bylo fajn dát pivo a předat jim tipy na to co vidět v Berlíně. Vyrazil jsem směr HoPo, ale přijel za nimi Fipův taťka a tak jsme to nechali na jindy. Místo toho jsem se zastavil u Tomáše. Neviděli jsme se zas tak půl roku a byl zrovna doma. Dal se dohromady s holčinou, se kterou jsme se viděli pár let zpátky na koncertě Sto Zvířat.<br>
Tereza se jmenuje. A má pětiletého syna Kubu. Toma oslovoval jako strejdu. Hrál Minecraft na Xboxu a působil jako v poho dítě. V půl deváté šel spát a my si dál povídali. Diskuse byla pohodová. Smáli jsme se citátům z RRRrrrr!!! a podobně. Dal jsem 3 pivka a v jedenáct vyrazil dom.<br>

### 13.5. Levou nohou z postele

Urazil jsem smalt z hrnečku z Finska a vylil kafe na stěnu. To jsem se teda moc nevytáhl. Aspoň jsem našrouboval novou hadici do sprchy, co jsem trochu doufal, že zvládne Lukáš, ale ten se prý osprchoval pod proudem vody přímo z baterie, protože prý *Já jsem taky byl v Africe*.<br>
V průběhu dne jsem nebyl o moc zručnější. Na oběd jsem jel prokopákem nahoru a to se mi nic nestalo. Cestou zpátky jsem se ale rozhodl projet víc a v Řeporyjích jsem se rozsekal na štěrku. Pár vteřin před pádem mi prolétlo hlavou: *Gravel, Karmínový drak není gravelový kolo!*. Ale mohl za to pár lidí co se roztahoval přes celou tu štěrkostezku. Kdybych je neobjížděl, tutově bych nespadl. Takhle jsem si pořídil modřinu na prdel a sedřel si ruku. Ale rukavice toho pochytily hodně.<br>
Dokoukal jsem první řadu [Raised by Wolves](https://www.csfd.cz/film/844293-vychovani-vlky/). Druhou vynechám. Ridley Scott je magor.<br>
Večer jsem se ještě hodně probíral deníkem. V Lednu a v Únoru jsem na to dost dlabal. Měl jsem poznámky, ale ucelené texty nikoli.<br>

### 14.5. Předání poznatků na Vyšehradě

Probudil jsem se trochu grogy. Asi těch asi pět kafí předchozího dne. Myslím, že jsem trpěl absťákem. Napadlo mě že kofeinu poslední dobou konzumuju nadbytek a bude to chtít vysadit aspoň na pár týdnů.<br>
Ve výletnících jsme se ne příliš konkrétně dohodli, že si půjdeme s Nováčkovic sednout někam ven. Během dopoledne jsme to dopilovali na pivo na Vyšehradě. Po jídle jsem vyrazil pěšky skrz Nusle ke Kongresáku. Tam jsem potkal Davida, společně jsme došli na Vyšehrad a tam narazili na Filipa. Ondra nás dojel na jednokolce o pár minut pozdě a během čekání na pivko / limonádu dorazila Sára s Korou.<br>
Filipovi jsem předal tipy na to co vidět v Berlíně. A pak jsme se bavili o výletu do Albánie o vodě, a když Fip vyrazil za Anet, o rozlučce. Moc jsme toho ale stejně nepořešili.<br>
Pěšky se Sárou domu někdy po páté, když přicházel předpovězený déšť. Ještě jsem nakoupil v Lidlu na pečení Tartiflette. Nějak jsem na to ale neměl náladu a rozpekl si pre-made pizzu. Leden pořád není moc dopsaný. Když ale každý den zapíšu víc než jeden den, nakonec to vyjde. Nemusí pršet, stačí když kape.<br>

### 15.5. Na Babu jedině s dalekohledem

O tom, že pršet nemusí zřejmě nahoře neslyšeli. Ráno totiž chcalo. Moje optimistická stránka si řekla, že je fajn, že mi celá dovolená vyšla ve sluníčku. Moje pesimistická stránka ale řešila akutní problém toho, že chcalo fest.<br>
I přes pláštěnku pro mě a pláštěnku pro batoh jsem přijel do Karlína docela mokrej. Hlavně boty dostaly na Ondříčkové záhul. Naštěstí máme větrák a ten suší docela dobře.<br>
Vláďa mi v NFCM našel chybu. Protože mám docela fajn debugovací skript do GDB, odhalil jsem jí docela rychle. Dokonce jsem objevil, že na větvi, kde řeším přenost APDU už jsem jí dávno vyřešil. Taky jsem tam toho ale změnil raketu. Jednoduché řešení jsem tak implementoval hned, ale chtěl jsem přenést do masteru i většinu dalších věcí, které jsem si na nfc_protocol větvi vyvinul.<br>
Na draku jsem dojel přes kostelní do Dejvic. Už dlouho jsem tuhle cestu nejel. Byla to docela nostalgie. Letná je uhlazenenší než bývala. To že jsem si kalhoty na noze oblepil izolepou abych předešel zamazání moc nepomohlo, nějak jsem si dokázal zamazat kolomazí koleno na druhé noze. V Dejvicích na kulaťáku vyrostl nový dům. Asi už jsem tam fakt dlouho nebyl.<br>

<a href="../images/2023_may/15_1.jpg" target="_blank"><img src="../images/thumbnails/2023_may/15_1.jpg"></a>

Míša přijela 5 minut po mně. Zamkli jsme kolo před FELem a z nostalgie vyjeli do naší věže páternosterem. Je pořád stejně hnusná jako bývala. Jen děcka jsou mladší. Nebo spíš my starší. Před NTKčkem už není lešení na ochranu hlav před padajícím sklem. Asi jen 5 let to trvalo?<br>
Bylo sluníčko a měli Aperol a Únětice 10,7°. Nebyl důvod se nezastavit. Před Architekturou jsme potkali Kaliho ex. Fakt bych si rád vzpomněl jak se jmenuje.. Dopisovala diplomku a prý je to sinusovka. Když to začíná jít, tak už se to zas otáčí k průseru.<br>
Dál naše kroky pokračovali do kopce na babu. Lodě tam tentokrát nebyly, ale viděli jsme balón nad Prahou. Míša se mnou nechtěla vylézt na zříceninu, ale přemluvil jsem jí a vytáhl nahoru.<br>

<a href="../images/2023_may/15_2.jpg" target="_blank"><img src="../images/thumbnails/2023_may/15_2.jpg"></a>

Osvětlil jsem jí mojí teorii o kletbě uvalené na Zoo. Nakonec jsme jí ale prolomili. U kamzíků byly nějaké fleky co se hýbali. Taky jsme zjistili, že ramena v čističce se opravdu točí a že balón vyletěl neskutečně vysoko.<br>
Abychom nezkejsli v Šárce do noci, vydali jsme se do údolí docela svižným tempem. Tuhle vilka, tuhle párek domků s krásnými obřími okny, dokonce i tiny house jsme viděli. Příroda neskutečná. Rozhodli jsme se, že vyloupíme banku a koupíme si ty dva vedle sebe.<br>
Cestou jsme řešili záhadu červených stromů. Já jsem vsázel na lišejník a Míšy taťka nám to později potvrdil. Je to stromolog.<br>

<a href="../images/2023_may/15_3.jpg" target="_blank"><img src="../images/thumbnails/2023_may/15_3.jpg"></a>

Lákal jsem na zastávku u jeskyně. Ale odbočili jsme blbě. Jeskyně nebyla. Údolí vedlo do Nebušic. Vesnice pro lepší třídu lidí než jsme my. Chvilku jsme si tak říkali, kdo tam může bydlet a když kolem nás prošel pár se psem mluvící britsky, oba jsme nahlas prohlásili: *Jo no :/*.<br>
Žlutá podél Nebušic je ale moc pěkná procházka. Možná až na ty bizarní vily. Některé vypadaly jako ze středomoří, jiné jako z británie. Některé jako z minulosti, jiné jako z budoucnosti.<br>
Na konci Nebušic jsme se zastavili a šli se houpat na houpačkách. Taky jsme se bavili o svých kytkách. Míša je na své tchýniny jazyky pyšná skoro stejně jako já. Navíc má něco co vypadá jako banánovník a já to chci.<br>
Cesta na Šárku lesem už byla opravdu tmou. Na tramvaj jsme došli značně po desáté. Ale bylo to super. Na Kulaťáku mě doprovodila ke kolu a já jí k busu na Strahov. Tipovala, že cesta mi zabere 30 minut a já si fandil na 26. Oba dva jsme přestřelili. Do Vršek to trvá 22 i s rozkopanou cestou.<br>

### 16.5. Přetekl mi buffer

To je tak generická chyba, hodící se spíš do ITCrowd, že mi její odhalení trvalo fakt dlouho. Dopoledne jsem totiž přenesl nové fíčury z protokol větve do masteru. Testy mi procházely, ale v reálu se čtečka dostávala do nějaké tajemné smyčky. Proč, to jsem netušil. Ale byla to fakt hloupost. Odpověď na ApGEN v B' kartě byla prostě o pár bajtů delší než buffer. Když jsem se o tom zmínil Monče, vyptávala se co to sakra je buffer a jak může přetéct. Má analogie s vlakem jí prý hodně pomohla, prý mám na vysvětlování talent. Kdyby mě děcka nesraly, učil bych rád.<br>
Na obědě jsme byli s Vojtou a se Štěpánkou ve Vietnamce. Se Štěpánkou jsem zvyklý obědvat jen ve Francii, ale je fajn mít další v Karlíně v úterý další duši. Vlastně se stala podle mě bezprecedentní situace, kdy nás byl stejný poměr mužů a žen v kanceláři.<br>

### 17.5. Adamovo kvítí

Obnovil jsem skupinu Adamovo kvítí. Týden kytky dávají, ale měsíc nikoliv. Jarda odepsal, že zalévat bude, ale že je přesvědčen že slíbené pivo z minulé sezony nikdy neviděl. Dolmuvili jsme se tedy, že se přidá ke mně a Alče na koncertě pořádaným Českým Rozhlasem k výročí sta let.<br>

### 18.5. Nakládání, koncert a dno pytle

S DJem to nikdy není jednoduchý. Když jsem nakládal draka do dodávky směrem Helsinky, dal jsem Štépovi do ruky a ten ho přihodil do už naloženého auta. DJ ale s nakládáním ještě ani nezačal. Ba dokonce ani nebyl v Malešicích, když jsem dorazil. Vlastně tam nebyl vůbec nikdo. Kyjští nakladali věci v Kyjích a Vojta s DJ oba nabrali zpoždění.<br>

<a href="../images/2023_may/18_1.jpg" target="_blank"><img src="../images/thumbnails/2023_may/18_1.jpg"></a>

Nakonec jsem jim většinu dne pomáhal s vykládáním věcí z Kyjí a Ondrovi s nakládáním věcí do La Rochelle.<br>

<a href="../images/2023_may/18_2.jpg" target="_blank"><img src="../images/thumbnails/2023_may/18_2.jpg"></a>

Plně naložené auto jsme odvezli na parkáč v Karlíně a po práci jsem šel vyzvednou Alču, která jedla ve Vietnamce naproti rozhlasu. Chvíli jsme tam seděli a kecali. Z ničeho nic mi volal Ondra, že už je na koncertě. Ne že bych ho zval. Ale prý se ptal Jardy, zda nepůjde ven a ten mu řekl, že půjde ven se Sárou a Sára šla na koncert, protože Alča ho zmíniula v Twitterové skupině.<br>
Lidí bylo v Sokolu na vinohradech asi tak milion. Hráli čeští interpreti a na Marka Ztraceného děcka strašně pařila. Ale asi se tomu vysmívali, což jsem cenil. Je to fakt dno.<br>

<a href="../images/2023_may/18_3.jpg" target="_blank"><img src="../images/thumbnails/2023_may/18_3.jpg"></a>

U Bennyho, kam jsme se přesunuli z koncertu bylo plno a tak jsme se vydali do Dna Pytle, který mi Alča doporučila, když jsme se viděli naposledy. Mrtě velký výběr, mrtě silných a mrtě drahých piv. Zakotvil jsem u pšenky. Byli jsme tam docela dlouho. Pěšky jsem domů dorazil určitě po půlnoci.<br>

### 19.5. Bez kola

Bez karmínového draka jsem byl nucen uchýlit se k bikesharingu. Vzal jsem ráno rekolo a při jeho vracení se rozčílil. Změnili aplikaci. Nebo spíš, změnili rétoriku. Protože jsem vracel kolo u vyskoého domu, gsp v mobilu byla za rádiusem stanice a aplikace mi řekla *Vrátit zde za 500 Kč*, a žádnou jinou volbu. Fakt se mi na to nechtělo klikat, i když jsem věděl, že kolo je vrácené správně.<br>

<a href="../images/2023_may/19_1.jpg" target="_blank"><img src="../images/thumbnails/2023_may/19_1.jpg"></a>


### 20.5. AVU firing, OpenHouse a Sáraland

Rozhodli jsme se, že prohlídku Open House začneme návštevou Koh-I-Nooru. Měl otevírat v 10 a když jsem sáře v půl desáté napsal, vypadlo z ní, že to nedá. Na její obranu, musela ráno utahat Koru, aby byla doma klidná. Míša chtěla být po desáté v areálu bývalých elektrických podniků na Bubenečské 1, kam jsem předpokládal že Sára nechce. Pracovala tam totiž poslední dva roky. Sám jsem do knoflíkárny nechtěl a tak jsem vzal freebike a dojel do Karlína, kde jsem přesedl na rekolo a dojel na Vltavskou. Dorazil jsem tam dokonce dřív než Míša a to jsem musel projet rojem Včel na Hlávkově mostě. Sára mě později vyhlásila, že roj stojí dva a půl tisíce, takže jsem se tam měl vrátit s uříznutým sudem a včelstvo si odchytit. Jako bych byl expert včelař, že?<br>
Ve frontě, která vypadala na půl hodiny nejmíň jsem čekal sotva pět minut, než se ke mně Míša přidala. Už samotné čekání ve frontě bylo atrakcí. V rámci odhadu času jsem se vydal spočítat počet lidí před námi. Počítal jsem nahlas a lidi to bavilo. Dokonce si mně všiml klučina, který jezdí na Radostín a který za námi později přišel pokecat. Nadšeně nás zval na další konání festivalu. Ptal jsem se ho, jestli tahle často dělá Radostínu promo, ale prý ne. Kdyby prý něco promoval byl by to rýžovar. Opravdu to vypadalo, že rýžovary prodává, ale ne.. je prostě jen fanda.<br>
Nakonec to bylo téměř přesně na hodinu. Uvnitř to vypadalo jako drobnější a modernější veletržák. Miliarda, která padla na přestavbu byla použitá moc pěkně. Interiér byl bílo-modrý s černými prvky infografiky. S pruvodcem jsme vyjeli do sedmého patra, vydali se na střechu a ochoz a užívali si výhledu na prahu. Jednou ze zajímavostí bylo, že budova byla jedna z prvních klimatizovaných v Evropě aby tamější zaměstnanci nebyli rušní hlukem z ulice. Taky mě překvapilo, že budova má dva páternostery. Zdá se že páternostery jsou teď moje a Míšy věc. Co nás překvapilo asi nejvíc byl fakt, že budova je asi jen o 30 let novější nez kostel vedle ní. Rozdíl architektur naznačuje let spíš tak pět set.<br>

<a href="../images/2023_may/20_1.jpg" target="_blank"><img src="../images/thumbnails/2023_may/20_1.jpg"></a>

Sára s Jardou v mezičase nasedli do auta a vyrazili do Karlína. Jarda jel proto, že potřeboval klíče ode mě ze sklepa aby si mohl vyzvednout Emu, kterou chtěl ukázat na přednášce o Električném cirkusu na Kolínově festivalu v Liberci. Potkali jsme se mezi Hlávkovým mostem a Negreliho viaduktem. Stál tam dost na zmrda na blikačky, takže jsem mu jen hodil klíče a už už šlapal na plyn.<br>
Protože jmse den začali u Sáry v práci, pokračovali jsme jejím životem dál a šli se podívat do mediální agentury ekonomia vedle Fóra karlín, kam se chtěla podívat, kvůli své původní touze stát se reportérkou. Šli jsme podél řeky, kde narozdíl od naší minulé návštěvy byl dokončený asfaltový povrch. Jít podél řeky, znamená jít podél Hrma. Zase jsem se na něj nasral. Ale spíš tak humorně.<br>
V ekonomii nebylo moc lidí. I tak ale vzniklo zmatení při dělení na skupiny. Paní organizátorka s neštěstím v očích říkala pánovi co se nacpal dopředu, že už je čtvrtý člověk co jí říká, že přišel první. Ukázalo se, že je třeba předložit občanku a hodně jsem si oddechl, když jsem zjistil že jí u sebe mám. Když nemám velký batoh, je to spíš vyjimka.<br>
Náš průvodce nakonec nebyl reportér demonstrací, na kterého se Sára těšila. Bylo to takový veselý a energický reportér z Respektu. Povídal nám o historii budovy a o periodikách, která se tam připravují. Kdysi se tamějších prostorech prý vyráběly kotle a šipky do leteckých motorů. Co jsou takové šipky, ale neví a prý ano Google mu s tím moc neporadil. Dál mluvil o akustických úpravách. Potvrdil tak můj výklad pár minut zpátky. Sára dělala chytroprdelníka a vyptávala se na koeficienty čtenosti a reklamy v časopisech. Byli jsme na místě, kde se točilo DVTV, poslouchali jsme pána co evidentně neměl rád Bakalu a doufal, že novináře nahradí AI. Náš průvode si nemyslel, že se to stane.<br>

<a href="../images/2023_may/20_2.jpg" target="_blank"><img src="../images/thumbnails/2023_may/20_2.jpg"></a>

Po prohlídce jsme se zastavili v Peter's Burger Pubu na Únětice. Míša si pivo nedala, ale nadšeně si se Sárou povídala o cestování po Maroku. Taky jsme se Sárou vykládali historky z našich životů. Třeba to jak jsme se poznali díky výletu na Balkán a o rande nerande v Barré.<br>
Napsala nám Réba, zda-li nechceme někam na OpenHouse. Vůbec mi nedošlo, že jsme to naplánovali mimo výletníky. Po dopití jsme se tak přes Žižkov kolem Viktorky vydali na Vinohrady do Rozhlasu. To sice nebyl OpenHouse, ale prohlídky k výročí 100 let vysílání. U nových domů s byty na prodej jsme vtipkovali, kolik Rhode Schwarzů musí Míša z práce odnést, abychom na ně měli.<br>
Před rozhlasem nám pán v tričku poradil, ať budovu obejdeme a zeptáme se Zuzky na to, kdy bychom se mohli vydat na prohlídku. Přišlo mi, že tam přijdeme jako děsní insideři, když víme jméno zaměstnankyně, ale měla visačku se jménem, takže jsme proti ostatním neměli žádnou výhodu. Vybrali jsme termín na o patnáct minut později, protože Ondra s Rébou zdržovali.<br>
Bylo tam hic a žádné sezení. Posadili jsme se proto na na podlahu a důmali nad tím, jaktože v obtisku dřevěného bednění do betonového překladu jsou tmavé suky. Moc jsme toho nevykoumali. Ani Míša dcera stromologa nevěděla. Ale v mezičase přišli Hengalovic.<br>
Paní průvodkyně nás asi 3x upozornila na to, že všechno v rozhlase je placené z koncesionářských poplatků. Historky ze začátků vysílání o stanu od skautů a zpěvákovi pod piánem nezněli úplně reálně, ale kdo ví. Lidi si chtějí nechat lhát. Prohlédli jsme si několik studií, potkali Lucii Výbornou, nepotkali pana Bumbu, viděli obří tchýnin jazyk, ještě větší horskou palmu a prošli si starou i novou budovu rozhlasu.<br>
Protože Ondra s Rébou letěli večer do Portugalska doprovodili nás jen ke kebabu, kde prodával takový fajn tichý pán. Vůbec jsem si ho neuměl představit, jak prodává kebab v noci pražské opilé scéně.<br>
Dál jsme měli na programu Vinohradskou vodárnu. Ta je logicky umístěná v Michli, kousek od Pankráce. Kebab jsme zkonzumovali cestou a při čekání na metro. Možná to bylo tím, že provoz byl zúžený do jedné strany, nebo byl řidič prostě jen kretén, ale v metru to házelo sem a tam. Dozvěděl jsem se, že až prý budeme padat, Míša se mě chytí. Protože jsem se ale jednou rukou držel své ruky druhé moc by nám to nepomohlo. Před Motokovem byla fronta až za roh. Jestli jsem měl nějakou naději, že bychom se tam podívali, přešla mě. K vodárně jsme došli asi po pěti minutách a paní nás informovala, že dovnitř už se nedostaneme. Že prý se fronta formovala už od devíti ráno a poslední skupina už vyrazila dovnitř. Blbý.. Kdekoliv jinde by to asi skončilo obdobně. Vyrazili jsme tedy do Vršovic nabrat Koru a jít si sednout do Vzletu.<br>
Celou cestu podél Botiče jme si povídali a smáli se. Byl to jeden z těch momentů, kdy si absolutně si nevybavuji o čem jsme se bavili, ale pocit toho, že se mám fajn se zakořenil hluboko.<br>
Před vzletem nebyly stolky. Zem byla pomalovaná křídou a po vyzvednutí pivka a limčy se Míša přidala k autorům venkovního umění. Kora nás vytrvale hypnotizovala svým pohledem a snažila se nás přesvědčit abychom jí házeli míček, který našla na psí louce. Když se její počínání nesetkalo s úspěchem rozkousala míček na padrť a šla i přes Sáry volání somrovat mňamky od dvou holčin vedle nás. Když jim převrhla drink, dostala zákaz od nás odcházet.<br>

<a href="../images/2023_may/20_3.jpg" target="_blank"><img src="../images/thumbnails/2023_may/20_3.jpg"></a>

Čas ale kvapil a mě a Míšu čekala ještě jedna zastávka. Taky ze Sáry života, i když trochu bizarním způsobem. Sáru na Radostíně někdo oslovil: *Ty jsi nová Zdena viď?*. Inu to fakt nechceš. Ale protože jsem si pár dní zpátky vzpomněl, že Zdena původní má narozeniny, byl jsem pozván na pivo do AVU. Nastoupili jsme proto na šestku a kruh cesty Prahou se tak uzavřel u Veletržního Paláce. Pěšky jsme se promotali Holešovicemi, ukázal jsem Míše, kde je Barré a Zdenču jsme našli na vnější zahrádce.<br>
Když jsem se začal vyptávat na její Berlínský život, vypadlo z ní, že přijel z Berlína za ní a představila mi jejího nového přítele Samuela. Usměvavý vlasatý Kolumbijec, který studoval v Berlíně na stejné Škole jako Zdenča. Dál mi ukazovala, čím tam trávila čas. Netočila, ale od filmu neutekla. Byla součástí týmu animátorů klipů Ukrajinské punkové kapely. Pustila nám jeden klip a bylo to vážně dobrý. Taky se prý stala vášnivou městskou cyklistkou. Každý den vyrazila jiným směrem a našla v Berlíně několik jezer u kterých našla klid vyvažující ruch velkoměsta.<br>
Už několikrát jsem se Míše snažil dokázat, že jsem introvert. A vždy když jsem se o to snažil, narazili jsme na nějakého mého známého. Tentokrát z davu vykoukl Zelí. Toho jsem neviděl roky. Vypadal značně usedleji, než si ho pamatuju. Naposledy jsme se viděli asi na Deziluzi, kde si se sousedem šli rozbít držku kvůli Šímě.<br>
Během rozhovoru se Zelím Zdenča přinesla panáky Tequilly. Při její konzumaci jsme se dali do řeči s kamarádkou Majdou. Kreslila Zdenče do památníku maskuliního jednorožce a podobiznu obřího dřevěného penisu, který Zendča dostala i ve fyzické podobě s otvírákem na konci. Já s Míšou jsme do diáře přidali kresbu šneka a vrtulníku. Dostal jsem pojeb za sluníčko v rohu. Do desáté přišla ještě další runda tequilly, kterou jsem vynechal. Po desáté nás nahnali dovnitř, ale protože tam bylo plno, stačilo jít na vnitřní zahrádku k ohništi. A tak to asi začalo. Napřed jsme pálili dříví k tomu určené. Pak nějaké dlouhé latě a nakonec paletu. Někdo naší činnost přeložil jako firing a to se hodně chytlo. Přišli další Zdeniny kamarádi. Holčičí pár a indka Leena, která přivezla otvírák na lahve vína, které poté kolovaly v obou směrech.<br>

<a href="../images/2023_may/20_4.jpg" target="_blank"><img src="../images/thumbnails/2023_may/20_4.jpg"></a>

Někdy kolem druhé se lidé začínali trousit. Postupně jsme se loučili až jsme zbyli jen my 2 a holčičí pár. Zjistili jsme, že jsme v AVU zavření a při cestě na tramvaj jsme museli přelézat plot. Tramvají nakonec jeli jen holky.<br>

<a href="../images/2023_may/20_5.jpg" target="_blank"><img src="../images/thumbnails/2023_may/20_5.jpg"></a>

My jsme šli pěšky směrem prašný most ve snaze nalézt kola, na kterých bychom dorazili na Strahov. Na Hradčanské jsme nabrali dva nextbiky a vyrazili na cestu vzhůru. Dokonce jsme měli fanoušky. Nějaký pán na tramvajové zastávce nás psychicky podporoval ve šplapání.<br>
Na mě ale šlo spaní. Asi bych to dojel domů, ale Míša nechtěla abych umřel a řekla, že budu spát u ní. Kola jsme tedy nechali u stadionu a zahradou Kinských jsme došli k ní.<br>
Vybavuju si chvíli, kdyj jsme seděli na chodníku a přemýšleli zda tam počkáme na východ slunce. Ale ten byl víc než hodinu a půl vzdálený a matrace je přece jen lepší než asfaltový chodník.<br>

### 21.5. Voda pro Vršovické

Když jsem se probral, četla Míša Prachetta. Chvíli jsme se bavili o Zeměploše a chvíli poslouchali hudbu. Vyzradil jsem na sebe, že [*Godan Daginn*](https://open.spotify.com/track/7K8OV51JY2GyDN2EICwrFX?si=778bf713068842cf) je píseň která přesně reflektuje mé vnitřní já. Váleli jsme se ještě třeba hodinu, než se Míša rozhodla, že je čas na čaj. Vybrala mátový, prý přímo z Rokytnice. Moc hezky voněl. Narozdíl od mého oblečení. Kombinace potu a kouře ze včerejšího pálení palet byla nechutná. Potřeboval jsem jet domů, vyprat věci a vyprat sebe.<br>
Pěšky jsem vyrazil na Anděl. V obchoďáku jsem si pořídil bagetu a před ním si půjčil rekolo. Bageta mě nezasitila a hlavně jsem potřeboval doplnit tekutiny. Doma jsem si tak dal zbytek gulášky a byť jsem se cítil pln, bylo mi trochu na blití. Moje stravování, když leju není nejlepší. Bylo jasné, že bude hic. Ahojku jsem vyměnil za klobouk, černé tričko za proužkované od Marťi a tenisky za sandále.<br>
Knoflíkárna na druhý pokus musela klapnout. Ve čtvrt na jednu jsem dorazil k Jardovi, který nemohl najít kalhoty. Další půlhodinu jim trvao se vyprdelit z bytu. Před Koh-I-Noorem byla fronta na půl hodiny. Odměnou za čekání nám byla exkurze do prostorů bývalé Waldesovy továrny na galanterii, která se v současné době stěhuje nějam do Ostravy.Paní průvodkyně byla zatížená emocemi a osobními názory. Ale nějaká fakta ze života židovského továrníka jsme se dozvěděli, industriální prostor, velmi podobný Malešicím si prohlédli a Sáře se povedlo nechat se zamknout v chodbě, kam šla na záchod, zaměstnancem podniku.<br>

<a href="../images/2023_may/21_1.jpg" target="_blank"><img src="../images/thumbnails/2023_may/21_1.jpg"></a>

Pána naštěstí její faux pa spíš pobavilo a tak jsme byli na pěší cestě k vodárně coby dup. Když už jsme byli skoro tam, Míša napsala, že je třeba mít boty s uzavřenou špičkou. Rouhodl jsem se to ukecat, ale tamější organizátorka řekla rezolutní NE. Trochu jí chápu, dávalo by to špatný precedens.<br>

<a href="../images/2023_may/21_2.jpg" target="_blank"><img src="../images/thumbnails/2023_may/21_2.jpg"></a>

Inu, už jsme tam byli podruhé. Žádné potřetí nebude. Řekl jsem ostatním, že dojedu pro boty pro mě a pro Sáru. Doběhl jsem na Brumlovku, kde byl nejbližší nextbike a sjel na něm do Vršovic. Sára má prý nohu 41. Vzal jsem jí svoje běhací boty. A vyjel ten hnusnej kopec opačným směrem. Hlavně že jsem se převlíkl do čistýho, když jsem se zas zpotil.<br>
Ale stihl jsem to dřív než byla naše skupinka na řadě. Vlastně jsme tam čekali ještě dobrou půl hodinu. Během toho co jsem byl pryč se k mojí skupince přifařil nějaký felák. A nemyslím to v dobrém. Myslím nějakýho intouše z kybery. A tu definici plnil na jedničku.<br>
Když jsme přišli na řadu, museli jsme podepsat prohlášení o tom, že když si ublížíme, je to náš problém. Sára ho pro všechny přečetla nahlas. Bylo to komický. Kam jdeme, tam působíme mírné pozdvižení. Dohromady nás šlo deset. Já, Míša, její spolubydlící Tereza, Jarda, Sára, Felák, Mladý pár a Děda s vnukem. Vyšla na nás bezva paní. Hodně toho věděla, měla fajn přednes a občas střelila nějaký vtípek. Začali jsme v opravené stojovně, pokračovali pod zem do rezervoáru, kde jsme sestoupili přímo do míst, kde se skladuje voda a nakonec se vydali do věže. Ve strojovně měli moc hezké keramické zásuvky. V rezervoáru jsme moc nepochopili jak funguje přepad a ve věži se projevil můj strach z výšek. Zpocené ruce a všecko, slabost v končetinách, iracionální hrůza, prostě všechno. Vlastně se divím, že jsme všichni vylezli až na horní plošinu. Do nádrže se šlo ertikální rourou a muselo se překročit z žebříku na lávku asi čtvrt metru vzduchem. Sára vylezla nahoru, velmi slušně řekla, že to nedá a slezla zpátky. Když jsem vylezl nahoru já, dospěl jsem k názoru, že to zbytečně vyhrotila a maličko vyděsila Míšu s Terkou, které se rozhodli na lávku nejít. Naštěstí o tolik nepřišli. Byla to prostě velká kulatá nádrž. Dolů jsem šel drže se rukama obou zábradlí a dole měl radost z pevné půdy pod nohama.<br>

<a href="../images/2023_may/21_3.jpg" target="_blank"><img src="../images/thumbnails/2023_may/21_3.jpg"></a>

Trvalo to další hodinu. Braník bychom nestihli. Neva, dáme ho někdy s Nováčkovic. Bez Anet by to stejně nebylo ono. Pro velký úspěch Únetic 10,7° a příslib hezkého výhledu z Branických skal Jarda vybral jako náš další cíl Dobešku. Vybral jsem z bankomatu hotovost a autobusem jsme se přesunuli na Zelený pruh. U okénka jsme si objednali občerstvení, nechali tam docela randál a sedli si na lavičku a trávu, ze které na nás koukala myška s oranžovýma ušima. Diskues se točila kolem pozemku, autech a jejich opravách.<br>
Po zkonzumování všeho co jsme měli jsme se vydali na výhledy. Já mám výhledy mrtě rád, ale Míša je v tomhle ještě dál. Koukali jsme přes řeku na Dívčí Hrady, což je náš budoucí cíl. Chdoili po vyhlídkách, dělali si srandu z toho, že kam Sára vstoupí, mají lidé sex, narazili na lidi co měli sex a nakonec po hřebeni sešli dolů k řece.<br>

<a href="../images/2023_may/21_4.jpg" target="_blank"><img src="../images/thumbnails/2023_may/21_4.jpg"></a>

Po chvíli cesty podél Vltavy se naše kroky rozělili. Míša s Terkou pikračovali pěšky na svojí stranu řeky a my jsme si půjčili kola a jeli do Vršek vstříc Marťě, která mě chtěla vidět, předtím než zmizím na měsíc pryč.<br>
Kvůli tomu, že jsem Sáře půjčil rekolo na svůj účet, ale cestou jsme se rozdělili vzniklo zmatení. Opoměl jsem totiž, že rekolo se musí fotit. Nakonec jsme ale s Marťou dorazili do Sámovky a kolo vrátili. U vietnamce jsme pořídili nějaké pitivo a šli si sednout na psí louku. Úplně dlouho jsme tam ale nezůstali. Během rozhovoru o architektuře a architektech nás komáři kousali tak úpěnlivě, že po dopití našich drinků jsme odebrali domů a na kutě. Byl to konec konců velmi náročný víkend.<br>

### 22.5. Vyhadrované emoce

Fakt jsem chtěl jet do práce na rekole, ale u nádraží žádná nebyla. Nebyla ani u Lidlu. Tam už jsem se podíval do aplikace a zjistil, že bych musel až na Synkáč. Tak tedy netbike. Ve slamáku na sdíleném kole je magistrála úplně jiný druh srandy.<br>
Ve vývoji byli všichni kromě DJe, který už vyrazil na cestu do La Rochelle. Jirka samozřejmě ihned kometoval můj klobouk. Ivan byl zahloubán do návrhu vodotěsného kola, čímž zaměstnával Vláďu, protože vodotěsných konektorů je sice asi milion, ale skoro žádné nevyhovují našemu použití. Ne nadarmo se motor controllery dělají jako hliníková kostka s kupou kabelů.<br>
Nabíjecí box byl vypnutý. Od Petra jsem se dozvěděl, že byl o víkendu shozený jistič až na chodbě. Podíval jsem se dovnitř a nic nenašel. S vyzahováním jističů už ale mám zkušenosti a rozhodl jsem se box zapojit až většina skončí s prací. Hlavně Ivan, který má stolní PC bez baterie.<br>
Během relativně nudné práce sestávající se z oprav desek jsem si psal s Míšou. Jela měřit do Merseburgu a měla docela dost času si vypisovat. Po opravách jsem se dal do úklidu. Na stole jsem měl několik vrstev bordelu, z nichž ta poslední byl prach z kalafuny a cínu. Nechtěl jsem aby tam měsíc strašila takový hrůza. Box jsem zapojil chvíli před odchodem. Nic se nestalo. Trochu antiklimatické to bylo.<br>
S míšou jsem si psal i po práci, kdy na mě přišel první záchvěv paniky. Práce mi bude chybět. Teda, ne že bych nejel do La Rochelle pracovat, ale jsem zvyklý být v Karlíně. Mám rád svoje kolegy a svojí ne příliš definovanou pozici. Škarohlíd by řekl děvky pro všechno. Jenže to jsme všichni. A všichni to milujeme.<br>
Dom jsem šel pěšky. Chtěl jsem si ještě trochu užít Prahu. Doma už jsem se dal jen do úklidu a vynášení odpadků. Emoce se mnou cloumaly. Před odjezdem to tak mívám. Uvědomil jsem si, že mi bude chybět kytara. Nahrával jsem jak strašně špatně jsem se naučil Emryonic Journey. A když bych hraním sral sousedy, pokračoval jsem v psaní si s Míšou až do noci.<br>

### 23.5. Štepánce tykat nedokážu

Vzbudil jsem se v pět a už neusnul. Aspoň jsem se dal do zapisování víkendových zážitků. Bylo jich fakt hodně. Psaní bere člověku strašně moc času. Ale to Sociální sítě taky a deník má lepší dopad na psychiku.<br>
Poslední uklid, věci do batůžku, klíče paní sojkové a hurá na letiště. Od předchozího dne jsem se trochu uklidnil. Vidina výletu zřejmě trochu ustoupila práci. Potěšilo mě, že jsem se vyhnul dešti. Za okny ruzyně chcalo jak blázen. Jako vždy mě kontrolovali na všechno možný. Připisuju to mojí roztrhaný mikině. A od pádu v Řeporyjích i roztrhlým kraťasům. Pánové ale měli smůlu. Žádné bomby jsem nevezl. Jen hromadu elektroniky a kabelů.<br>
Naše letadlo ale mělo nějakou poruchu. Museli nám přistavit nové a různě nás popřesouvat a nakonec to trvalo skoro hodinu zpoždění. Seděl jsem ale u okýnka tak jsem byl spoko. Dokonce mi hezká arabka sedící vedle mě pochválila klobouk.<br>
Nad mraky je vždy slunečno. Pořád mě baví koukat se z okna ven.<br>

<a href="../images/2023_may/23_1.jpg" target="_blank"><img src="../images/thumbnails/2023_may/23_1.jpg"></a>

Po CDG už chodím docela automaticky. Není to složitý letiště. Spíš je jen dlouhý a RER je až na konci. Lístek stál 11,45€. Docela pálka za půl hodiny ve vlaku.<br>
Díky hodinovému zpoždění jsem se nemohl po paříži poflakovat tak dlouho jak jsem chtěl. Ale Eifelovku jsem konečně viděl.<br>

<a href="../images/2023_may/23_2.jpg" target="_blank"><img src="../images/thumbnails/2023_may/23_2.jpg"></a>

Je fakt zkurveně velká. Všechno v Paříži je zkurveně velký. Domy, ulice, masy lidí, dokonce i vlaky mají pět sedaček vedle sebe.<br>
Měl jsem asi hodinu, takže jsem šel víceméně přímo na Montparnasse. Na nádraží jsem si chtěl koupit něco k jídlu, ale byly tam fronty a všechno stálo majlant. Vedle byl ale Lidl a v tom jsem si koupil džus a dvě hodně fér pizzová pečiva. První jsem zkonzumoval v sedě na podlaze vedle piána, kde pán hrál blues/jazz. Bylo to fakt dobrý, překvapilo mě, že jsem byl jediný, kdo ho opravdu poslouchal.<br>

<p><audio controls><source src="../images/2023_may/23_1.m4a" type="audio/x-m4a"></audio></p>

TGV bylo zrádné. Bylo složené ze dvou vlaků, které se cestou měli rozdělit. Protože ale lístek byl místný, nebyl to takový adrenalín, jak by se mohlo zdát.<br>

<a href="../images/2023_may/23_3.jpg" target="_blank"><img src="../images/thumbnails/2023_may/23_3.jpg"></a>

Myslím, že na pivu s Peťou to zmínil Robert a vlastně z předchozích cest jsem to moc dobře věděl, ale opět mě praštilo do očí, jak moc je centrální Francie rovná a nudná. Pole, pole a ještě další pole. Ještě že TGV tudy jede rychlostí kilometr za 13 vteřin.<br>

<a href="../images/2023_may/23_4.jpg" target="_blank"><img src="../images/thumbnails/2023_may/23_4.jpg"></a>

Celou dobu to teda nedává, ale Centre-Val de Loire nechá za sebou docela rychle. V Nové Akvitánii asi nemají koleje takové kvality a tak se poslední čtvrtka trasy jede dvě třetiny času. Holčina vedle mě uměla anglicky a nabídla mi bonbóny.<br>
Na Gare jsem si půjčil g2 kolo a dojel na Dames Blanches, kde jsem našel všechny ostatní ochutnávat dezerty po mrtě drahé večeři. Prý se rozhodli, že šteřit nemá smysl a celý výjezd investují do kvalitní gastronomie. Ještě, že jsem měl snězený svůj pizza rohlík z lidlu. Já totiž příští měsíc nevydělám zhola nic a tak si úplně nemůžu dovolit meníčka za pětikilo.<br>
Štěpánka mě překvapila s tím, že odtěď se jí tyká. Nešlo mi to přes jazyk a doholi jsme se, že ona mi tykat bude a já tomu možná přivyknu.<br>
Jsem asi dítě štěstěny. Píseň kterou hrál pán na nádraží a tak se mi líbila, začala hrát z reproduktorů v restauraci v momentě kdy jsme odcházeli. Vrátil jsem se na bar a zeptal se jak se jmenuje. Nechali mě vyfotit si obrazovku se Spotify a já si jí tak později mohl najít. Míša mi pak napsala, že to je osud a že se jí musím naučit hrát taky.<br>

### 24.5. Koňský stejk jako sladká tečka

DJ chrápe. Hodně. Jakože fakt hodně. Vzbudil jsem se hned několikrát a nemohl kvůli němu zalomit. Ráno jsem to musel dohnat kávou. S DJem jsme vyrazili na nákup do Carrefouru. Pořídil jsem bagetu sýr a rajčata a posnídal u stolu s výhledem na obraz.<br>

<a href="../images/2023_may/24_1.jpg" target="_blank"><img src="../images/thumbnails/2023_may/24_1.jpg"></a>

Byla to Velkoá Hokusaiovu Vlnu. Už od přečtení Zítra, zítra a zítra jsem přemýšlel nad tím, jestli ten obraz chci. Rozhodl jsem se že jo. Někdy během snídaně vstal i Vojta. Zabalili jsme věci a vydali se na Place Verdun, kde jsme nabrali Štěpánku a vyrazili na kolech do RTCR.<br>

<a href="../images/2023_may/24_2.jpg" target="_blank"><img src="../images/thumbnails/2023_may/24_2.jpg"></a>

Trojka parkovala vzadu u míst, kde bývaly cyklodílny. Viděli jsme Stephana, Davida a další pány z RTCR. Vyložili jsme náklad a já objevil, že přední kolo mám prořízlé. Inu až tak mě to nepřekvapilo. Ten Michelin stál vždycky za houby. Rozhodl jsem se, že v Decathlonu nakoupím něco lepšího. Dekáč je konec konců z Francie, takže to bude zážizek lokální kultury.<br>
Anthony měl podepsat předávák. Byli jsme přesvědčení, že na nás zapoměl. Trvalo mu skoro hodinu přijet. V La Rochelle, které jde přejet od severu k jihu za půl hodiny na kole. V mezičase si přijeli Moniky známí pro bandasku s konským spermatem. DJ, Monika a Štěpánka se vydali autem do Cernamu, kde bylo v plánu zaparkovat auto a já s vojtou jsme si na Vieljouxu vzali každý jeden freebike. Vypadali pobouchaně, ale jely parádně. Kluci z RTCR umí.<br>
Sraz jsme si dali u Marché.<br>

<a href="../images/2023_may/24_3.jpg" target="_blank"><img src="../images/thumbnails/2023_may/24_3.jpg"></a>

V rámci "chození na dobrá jídla" vybrali Štěpánka s Vojtou restauraci, která měla na dveřích, že patří do Michelinského výběru. Levná nebyla. Úplně napálená ale taky ne. Monice bylo blbě a tak si dala jen džus. Já se Štěpánkou jsme zvolili rybu s kaší a moules a vojta grilované kuře. Kdyby to nebyl můj poslední den s Vojtou jako kolegou, asi bych si šel dát bagetu na Confucius, ale takhle jsem si radši sedl s kolegy a pokecal.<br>
Po obědě jsme se společně přepravili za Vincentemm který nám předal SIM karty do stanic, kde běžel test IoT operátorů. Jal jsem se upgradovat boxy na nový systém a poté jsem zrušil statické směrování a přepnul je na DHCP. Vojta, Monika a Štěpánka začali schůzovat s hlavouny z města a já s DJ jsem si připravili mapu stanic, rozdělili karty a vydali se každý do jedné poloviny města, děleného vodním kanálem. Já jsem vyhrál Jih.<br>
Cestou jsem si uvědomoval, že mám svojí práci rád a že La Rochelle je super a jde pořád strašně nahoru. Pokaždé, když tam jsme je něco ještě lepší než předtím.<br>
V šest jsem končil v Aytré. DJ volal, že ulomil pacičku držáku karty v intu na La Genette Coligny. Co naplat, bude se muset vyměnit. Vojta říkal, že schůze se blíží konci a tak jsem jim vyrazil vstříc. Po schůzi chtěl Vojta na pláž. Symbolicky si zaplavat v Atlantiku, když je tam naposledy. Ani jeden jsme neměli plavky, ale v trenkách v poho. Stejně jsem toho moc nenaplavali. Internet se shodoval na tom, že voda měla něco kolem 14°C a to vskutku není mnoho.<br>

<a href="../images/2023_may/24_4.jpg" target="_blank"><img src="../images/thumbnails/2023_may/24_4.jpg"></a>

Otočili jsme se v bytě a pak vyrazili do přístavu na posední večeři. Štěpánka zamluvila stůl v Le Pompon, restauraci jí doporučené místními. Byla na Quai Valin a sedět se dalo přímo v přístavu. Venku hrála jazzová kapela a Štěpánce jsem musel dát za pravdu, že bubeník byl tak trochu na baterky, což danému žánru hodně ubralo.<br>
Neb jsem střízlivěl, aperitif jsem vynechal. A k jídlu jsem zvolil vegetariánské rizoto, které bylo jen bílozelené. Ze zeleniny tam byly artyčoky, chřest edamame a možná i další zelené věci a zbytek už jen pomalu připravovaná rýže. Vojta si dal koňský stejk. Nevědel jsem, že něco takového si člověk může v La Rochelle dát. Prý byl ale moc dobrý. Štěpánka měla nejdivnější jídlo. Byla to porcelánová miska s mořskými plody, na které bylo zapečené nějaké pečivo, takže člověk se musel k vintřku probíjet. Jako zákusek jsme si rozdělili takovou sladkou kouli, kterou servírka polila silným alkoholem a zkoušela ho zapálit, ale i když měla fancy hořák, alkohol odmítal vzplanout. Omluvila se nám, že venku se to prý stává kvůli větru. Protože alkohol nevyhořel, byl to jeden z těch nejsilenějších zákusků, jaké jsem kdy měl.<br>

<a href="../images/2023_may/24_5.jpg" target="_blank"><img src="../images/thumbnails/2023_may/24_5.jpg"></a>


### 25.5. Demystifikace hlášených problémů

DJ chrápal snad ještě víc, než předešlého dne. I přesto že říkal, že ho mám vyhodit na gauč, vyhodil jsem tam sebe. Přišlo mi to jednodušší. Vzbudil mě až Vojta, který vyrážel na TGV. Pozdravil jsem ho a popřál mu hezkou cestu. Celý proces jeho vstávání, balení a vyrážení trval asi 5 minut. Naproti tomu DJovy ranní rituály zabraly asi hodinu a půl.<br>
Po snídani jsme na trhu vzali dvě šlapací kola a vyrazili do Cernamu. Já jsem tam měl vyzvednout věci na opravu intu, DJ se tam měl sejít se Štěpánkou a poté odvézt kola s terminálem na předváděčku k Anthonymu do Office de Tourisme.<br>
Vincent mi předal co jsem potřeboval včetně obřího klíče číslo 25. Na freebiku z nádraží jsem dojel na La Genette Coligny a int vyměnil. Rutijní práce. Akorát po chvíli totem ztuhl a qt spadl. S Vláďou jsme došli k názoru, že to mohlo být upgradem intu. Přecházel poměrně velkou změnou a tenhle stav vlastně normálně nenastává, tak kdo ví co se dělo.<br>
Cestou na Tehchnoforum jsem se zastavil v zoo. Koukal jsem na pávy a na ovečky.<br>

<a href="../images/2023_may/25_1.jpg" target="_blank"><img src="../images/thumbnails/2023_may/25_1.jpg"></a>

Tlačítko skutečně fungovalo pouze na Vojtovo poklepání. Trochu mě to rozesmutnilo. Začínal jsem mít plastová talčítka rád. Zpátky v Cernamu nám Stephan napřeposílal případy reportu problémů s neukonečnými výpůjčkami. Jediné jak je šlo demystifikovat bylo jeden po druhém. Pár telefonátů mi objasnilo některé neznalosti systému a po odhalení, že za dvěma případy byl network error a za jedním chyba v aplikaci přišel čas oběda.<br>

<a href="../images/2023_may/25_2.jpg" target="_blank"><img src="../images/thumbnails/2023_may/25_2.jpg"></a>

Na oběd jsme se vydali do bytu. Ondra napekl celou mísu Tartiflette a řekl, že je třeba mu s tím pomoci. Já jídlo neodmítám. Během konzumace jsem pokračoval prbírání se backendem a objevil jeden hardwarový, který jsme mohli jet investigovat. Zastavili jsme se za Štěpánkou a pak pak na Plage de Minimes, kde podle mě nefungovala detekce přítomnosti trnu. Opravdu to tak bylo. Ondra se rozhodl, že chce být užitečný a tak jsme dojeli pro tlačítko a zámek a on se vydal zpátky na pláž s nástroji a díly.<br>
Vyměnit zámek dokázal, ale nějak při tom deaktivoval displej v totemu. Jak mi bylo záhadou. Nadálku přes VPN jsem to demystifikovat nedokázal a Ondra neměl klíče k totemu. Amaterská chyba v La Rochelle. Příště už je bude mít na klíčích. Dojel jsem za ním, vypnul a zapnul stanici a displej najel.<br>
Koupil jsem si bagetu v nejlepší bagetárně co znám a ondra si ve vedlejším obchodě koupil CBD trávu aby se mu líp spalo.<br>

<a href="../images/2023_may/25_3.jpg" target="_blank"><img src="../images/thumbnails/2023_may/25_3.jpg"></a>

Neb v půl páté Stephan končil, končili jsme také. Rozloučili jsme se se Štěpánkou a autem vyrazili do obchodní zóny. Já jsem měl v plánu pořídit nový plášť a duši a DJ nákup věcí, které ve Francii vyjdou levněji. Například oliváč. Projet La Rochelle autem trvá, obzvlášť když směr z Paříže byl rozkopaný. Ale po asi půl hodince jsme parkovali u Decathlonu. DJ šel dovnitř se mnou a pořídil si stejné žluté rukavice, jako mám já. Já jsem po chvíli probírání se samými Micheliny vybral černý Hutchison. Jmenoval se Epsilon 700x25 reinforced. To *Reinforced*  mě přesvědčilo. Michelin moc reinforced nebyl, když nepřežil ani cestu autem.<br>
Na parkovišti jsem se dal do výměny a Ondra odjel do Hyper-U, místního Globusu.<br>

<a href="../images/2023_may/25_4.jpg" target="_blank"><img src="../images/thumbnails/2023_may/25_4.jpg"></a>

Byl jsem rychlejší. Než se DJ vrátil, lehl jsem si na lehátko, před obchodem zahradních potřeb. Auto jsme opět hodili před Cernam a vydali se do bytu. Já tentokrát na Karmínovém drakovi. DJ se jal balit své krámy a že jich bylo hodně, vymyslel to tak, že vezme auto, brnkne mi minutku před příjezdem a já jeho tašky a kufry vezmu před dům aby je rychle naložil a nezavazel v historickém centru. Jak jsme to naplánovali, tak to přesně vyšlo.<br>
Moc víc jsem toho už nezvládl, přišla na mě únava. Přesunul jsem se do pokoje, kde spal Vojta, a zalomil.<br>

### 26.5. Dopoledne slunce nalevo, odpoledne napravo

Na začátku je důležitý to nepřepálit, řekl jsem si a ujel v kuse 100 kilometrů. Než se to ale stalo, musel jsem ráno posnídat, popřát DJovi hezkou cestu. Poklidit, hlavně jeho bordel (byť on mi dal dvakrát najíst, takže je to asi fér), umýt nádobí, svléct povlečení a dát ho do pytle a posbírat ručníky a dát je do druhého pytle. V 10 měla přijít Anna a přebrat klíče. Povedlo se mi dostat byt do stavu, který jsem uznal za předání hodný. Tedy jako bychom tam nikdy nebyli. Asi jsme platili za úklidovou službu, ale jsem z těch lidí co rádo odchází z čistého místa.<br>
V deset přišel usměvavý klučina neznámého jména. Na 99% se ale nejmenoval Anna. Anglicky toho moc neuměl, ale bylo jasné, že z mého úklidu má radost. Napsal jsem Ádě, že byt je předaný a obdržel Řád zlatého koštěte.<br>
Nasadil jsem tašky a vyjel přes Quai Valin do Tasdonu pak do Aytré a do Angoulains. I přes Chatellion jsem jel, byť centre Aquaticque jsem neviděl. A z ničeho nic jsem skončil na dálnici. Můj navigační systém naznačený v názvu kapitoly má zřejmě mouchy. Jetě, že jsem stáhl mapy.<br>
První větší město, do kterého jsem dojel byl Rochefort. Na první pohled je vidět, že to je město La Rochelle podobné, trochu menší a relativně bez kol. Možná proto, že tam do cykloinfrastruktury málo investují. Měli tam malý přístav a něco co mohlo být muzem lodí, ale spíš to bylo lodní vrakoviště. Podél vedlo Eurovelo. Přesně to zkurvený eurovelo jako v chorvatsku. Poslal jsem Ondrovi fotku.<br>

<a href="../images/2023_may/26_1.jpg" target="_blank"><img src="../images/thumbnails/2023_may/26_1.jpg"></a>

Za Rochefortem přišla zrada. Převážející most, na který mě hnaly mapy byl zavřený. Musel jsem se vydat na most silniční. Technicky to asi byla dálnice. Cedule pod mostem mě informovala o tom, že plánují postavit oddělený cyklopřejezd. Dole už i kus byl postavená. Před přejezdem jsem si na klobouk nasadil helmu a vyrazil stoupat. Vytroubilo mě asi jen 10 aut. Zpětně jsem objevil, že na jeho druhé straně zřejmě je jeden pruh vyhrazený kolům a chodcům. Co už.<br>
Pak mě mapy navedly do něčeho, co nepochybně byla jednosměrka v opačném směru, než jsem jel já. Ale nikoho jsme nepotkal, takže jsem to nebyl s to ověřit. Taky jsem potkal bandu študáků na kolech, kteří mě nadšeně zdravili. Teda doufám, rozuměl jsem jim houby. A po dalších pár kilometrech mě mapy svedly na velkou rovnou silnici. Ta měla proudy jen dva a na bocích raketu místa. Akvitánie je rovná a docela nudná. Rozhodl jsem se cesty využít a na jih přejet po téhle rychlocestě.<br>
Kdybych po ní ale pokračoval do nekonečna, skončím u zálivu řeky Garonny, která se v těch místech musí přejíždět trajektem a za ten se mi platit nechtělo. Stočil jsem to tedy na východ a dal se do boje s větrem. Bojoval jsem statečně, ale docházely mi síly. Prozřetelnost mi ale do cesty přihrála snad jedinou třešeň, kde už plody byly červené. Zastavil jsem na občerstvení a odpočinek a zavolal Míše. Bavili jsme se asi půl hodiny a docela jsme se nasmáli.<br>

<a href="../images/2023_may/26_2.jpg" target="_blank"><img src="../images/thumbnails/2023_may/26_2.jpg"></a>

Posílen ovocem a konverzací, vyrazil jsem opět na cestu. Dalších 15 kilometrů vedlo do městečka Gémozac. Projížděl jsem skrz vesničky, které mi začínaly přirůstat k srdci.<br>

<a href="../images/2023_may/26_3.jpg" target="_blank"><img src="../images/thumbnails/2023_may/26_3.jpg"></a>

Tam jsem měl poslední možnost nakoupit si něco v Lidlu, který skýtá přijatelné ceny v jakékoliv zemi. Když jsem před obchodem konzumoval donut, objevil jsem, že první den cesty mi vybarvil ruce na cikána. Jenže pod tričkem a rukavicemi jsem byl stále sýrový. V baru na náměstí jsem nechal paní dočepovat mi vodu a vyrazil do lesíka za městem připravit si spaní. Při vybalování hamaky jsem objevil značnou nepříjemnost. Lano, které jsem kdysi Jardovi půjčil místo vodítka pro Koru v hamace nebylo. Ještě že jsem inženýr. Vícero šňůrek ze stříšky odvedlo obdobnou práci. Chvíli jsem si četl, chvíli ještě psal s Míšou a pak upadl do mírně roztroušeného spánku.<br>

### 27.5. Teplota stoupá

Dělníci mě vzbudili před východem slunka. Zhruba v 6:20 vytáčely motory svých traktorů jako by šlo o Grand Prix. Na východě se zlátl srpek slunka a že už jsem byl vzhůru, vyběhl jsem na vinici, užít si jeho východ.<br>

<a href="../images/2023_may/27_1.jpg" target="_blank"><img src="../images/thumbnails/2023_may/27_1.jpg"></a>

Na balení ale bylo ještě brzy. Ještě asi hodinku jsem poležel. K snídani jsem si dal Skyr, který jsem koupil večer v Lidlu. Původně jsem ho zamýšlel jako večeři, ale byl jsem plný.<br>
Akvitánie přestala být rovinatá. Sice to zlepšilo výhledy, ale náročnost stoupla taktéž. Vinice byly všude kolem mě. V prvním městečku Saint-Ciers-sur-Gironde jsem si v pekárně koupil croissant a čokorolku. Rolka mi za jízdy vypadla z ruky a předním kolem jsem si jí dokázal přejet. Imunitu je ale nutné posilovat a trocha písku nikoho nezabila. V bankomatu jsem vybral 50€ pro případ, že by někde nebrali kartu a ihned jsem hotovosti využil, neb kavárna kam jsem si sedl na ranní espresso brala karty až při nákupu nad 10€. Byla tam milá paní, uměla výborně anglicky a dočepovala mi studenou vodu z baru.<br>

<a href="../images/2023_may/27_2.jpg" target="_blank"><img src="../images/thumbnails/2023_may/27_2.jpg"></a>

Z městečka jsem vyrazil dlouhou rovnou silničkou. Jelo se po ní hezky. Vedla skrz rovnou bažinatou oblast plnou mangrovníků, luk s krávami a v jednom momentu nabízela výhled na atomovou elektrárnu. Táhla mě ale k trajektu, ne kolem Garonny. Když jsem k němu dojel, zjistil jsem, že jede až za tři hodiny. Čekat tři hodiny, na to abych platil 4,5€ a ušetřil tak 11 kilometrů cesty mi přišlo na hlavu. Rozhodl jsem se záliv objet a přejet po mostě u Bordeaux.<br>
Vinic kolem mě bylo snad ještě víc než dopoledne. Siri mi do ucha oznámila, že teplota dosáhla denního maxima 29°. Působilo to jako víc. Narozdíl od předchozího dne, jsem měl dlouhý rukáv abych ušetřil spálné ruce.<br>
Přes záliv se táhly 3 paralelní mosty. Jeden vlakový, jeden po kterém jezdili jak auta, tak kamiony, a jeden jen pro osobáky. Zvolil jsem poslední a vyhrál tak i lávku pro kola. Na plaketě jsem se dočetl, že to je most, nahrazjící púvodní zavěšný most navržený samotným Eiffelem.<br>
Na straně Bordeaux mě čekal průjezd nekonečnou obchodní zónou a pak z ničeho nic obří dvoupilířový zavěšený most Pont D'Aquittane. Byl tak vysoký, že se mi z něj dělalo špatně. Ale k ikee, kde jsem si chtěl dát nekonečné pití, dopsat události předchozích dnů a dát si brzkou večeři za stejnou cenu jako ve Švédsku či Praze, jsem ho přejet musel.<br>
Bezedné nápoje neměli. Dokonce i mléko do kafe bylo jen na příděl. K mým oblíbeným bezmasým kuličkám neměli kaši a vůbec, švédský standard pokulhával. Aspoň že zásuvku jsem našel.<br>
Po najedení jsem vyrazil k pískovně, kterou jsem viděl cestou. Oproti hnědé bodě v Garonně působila velmi čistě. Všude ale byly cedule, že břeh je příkrý a tak je zakázáno se koupat kdekoliv kromě placené pláže, která byla přeplněná lidmi. Nebyl čas ztácet čas, chtěl jsem projet centrum Bordeaux. Skrz sídlák a následně po úplné  cyklomagistrále ve středu silnice jsem se dostal na náplavku Garonny. Bordeaux je velký. Google tvrdí, že jeho populace je sotva 250 tisíc, ale to je podle mě nesmysl. Pravděpodobně je to jen centrální oblast, protože celé město je vlastně aglomerací menších měst, jak už to tak ve francii bývá. Nicméně pocitově Prahu strčí do kapsy. Možná hned 2x.<br>
Vydal jsem se do centrálních uliček, ale byl to bolestivý zážitek. Lidí tam bylo ne milion, ale trilion.<br>

<a href="../images/2023_may/27_3.jpg" target="_blank"><img src="../images/thumbnails/2023_may/27_3.jpg"></a>

Chvíli jsem se tam motal, fotil si architekturu a pak se opět vrátil k řece, pustil si do ucha navigaci a nechal se po cyklostezkách vyvést z města na okraj, kde jsem v lesíku za vinicí zavěsil hamaku.<br>
V noci kolem mě chodil něco čtyřnohého. Stačilo ale zavrčet a odhopkalo to pryč.<br>

### 28.5. Třetí dny jsou nejhorší

V 6:30 mi zvonil budík. V noci jsem se docela potil. Vzpomněl jsem si na DJe, který říkal, že se strašně potil v La Rochelle. Doufal jsem, že mě tím nijak nenakazil. Když jsem se ale probral pořádně, objevil jsem, že mám spacák naruby. Nejspíš to bylo tím.<br>
V neděli mají ve Francii zavřené obchody. Ale ne všechny. Některé větší, hlavně ve větších městech mají otevřené dopoledne. Na mapě jsem našel, že v 8:30 otevírá třeba Lidl.<br>
Před výjezdem jsem se trochu protáhl a párkrát pozdravil slunce. Stejně jsem cítil únavu těla a když jsem potom sedl na sedlo, otlačení sedacích partií bylo značné. Inu třetí den. Když zvládnu ten, mám alespoň nějakou šanci to dokončit.<br>
Dokopečky a skopečky nabízely další pohledy na vinice. V první vesnici to i vypadalo, že tamější boulangerie se chystá otevřít. Možná to s tou nedělí není tak akutní. První Lidl, který jsem ale potkal zavřený byl. Zkonzultoval jsem to s mapou a opravdu měl otevírat v 8:30, ale až v pondělí. To jsem nezvládl. I v dalším městě měl mít Lidl zavřeno. Vlastně jsem objevil, že abych našel otevřený obchod, budu muset ujet asi 35 kilometrů.<br>
Konec malebné stezičky po kopečcích zvolal jsem, nastal čas na rychlejší silnici. Naštěstí jsem byl jen kousíček od přesné takové a po chvíli jízdy mě překvapilo, že je vlastně docela pohledná. Co chvíli byla lemovaná alejí platanů. Češi by se měli poučit a začít cesty taky lemovat platany. Jsou to nejhezčí stromy.<br>

<a href="../images/2023_may/28_1.jpg" target="_blank"><img src="../images/thumbnails/2023_may/28_1.jpg"></a>

Před devátou jsem projížděl kolem dalšího zavřeného Lidlu. Naproti němu ale stálo SUPER-U a před ním se srocovala auta. Opravdu otevírali. Nakoupil jsem banány, dva čokoládové croissanty, mléko a na záchodě dotočil vodu do lahví. Jídlo jsem zhltl ještě v lobby krámu a pokračoval v jízdě.<br>
Po dalších deseti kilometrech jsem míjel rozbořený mlýna. Ten mě až tak nezaujal, ale řeka, která kdysi tvořila jeho kolem byla pěkná a čistá. Koupačka!<br>

<a href="../images/2023_may/28_2.jpg" target="_blank"><img src="../images/thumbnails/2023_may/28_2.jpg"></a>

Krámy měly zavírat ve 12:30. Někdy v poledne jsem opravdu dojel k Lidlu, který jsem si vytipoval ráno. Byl u městečka Bazas s hezkou katedrálou, a teoreticky hezkým náměstí, které ale bylo přeplněné auty. V Lidlu jsem si koupil salát, tuňáka a chléb. Salát jsem poobědval a zbytek si nechal na později.<br>
Teploty stoupaly k 30˚. Na mapě jsem objevil, že před slunečními paprsky se můžu skrýt tak, že pojedu po cyklostezce, která nahradila původní koleje. Sice to byla šotolina, ale vedla  nádhernou přírodou a jak už to tak na takových stezkách bývá, byla převážně rovná a stoupání bylo minimální. Šotolina mi ale žrala energii. Jel jsem ne víc ne 16 km/h a terén se spíš zhoršoval, než zlepšoval. Po asi dvaceti kilometrech jsem objevil zajímavou věc. Byl jsem na Caminu.<br>

<a href="../images/2023_may/28_3.jpg" target="_blank"><img src="../images/thumbnails/2023_may/28_3.jpg"></a>

A taky jsem jel přímo do bouře. Žádná z mobilních aplikací si to nemyslela, ale v dáli přede mnou se formovaly černé mraky a zahlédl jsem i proužky deště. Dle map byl 15 kilometrů daleko přístřešek. Víceméně mým směrem. Mrak mohl být taky tak 15 kilometrů daleko. Šotolina se definitivně změnila ve štěrk a já jsem přejel na velkou asfaltovou silnici, kde stejně nic nejezdilo a v tempu dojel k přístřeší.<br>
Altán byl u malého kostelíku. Ten měl volně přístupnou předsíň a vlastně i samotný kostel byl otevřený. Jen jsem tam ale nakoukl. Altán a předsíň byly na přečkání deště víc než dostatečné. Navíc jsem si chtěl zapsat něco do deníku a nevím, jestli je dovolené v kostelní lavici datlovat do laptopu.<br>
Accuweather mi řekl, že za 29 minut přestane pršet. To bylo tak akorát na to, sepsat si nějaké poznámky a trochu textu.<br>
Slunečnem jsem popojel asi ještě 20 kilometrů, ale najednou zahřměl hrom a rozpršelo se. Dle mapy 20km všude dokola jen les. Do toho mi volal pan Kepka, že si Sára od paní Sojkové nepřeprala klíče. Úplně jsem zapomněl, že na mě má číslo. Ale vlastně má i číslo mojí občanky, komunista jeden. Po chvíli jízdy deštěm jsem našel tábořiště a schoval se na verandu hlavního domku. Dojedl jsem chleba s tuňákem, kousek dal místním kočkám a převlékl mokré oblečení za suché. Přišlo mi zbytečné jet o moc dál, a chtěl jsem si natáhnout stříšku v lese naproti tábořišti, ale velmi naštvaný skřek jelena mi to rozmluvil. I kdyby jen proto, že tam bude celou nov hýkat. Popojel jsem proto ještě asi 2 kilometry a našel parádní bejvák.<br>

<a href="../images/2023_may/28_4.jpg" target="_blank"><img src="../images/thumbnails/2023_may/28_4.jpg"></a>

A ještě že tak, když jsem si rozdělal spaní, rozpršelo se extrémně. Hromy burácely tak často, že to znělo spíš jako lavina. Uchýlil jsem se ke knížce a k odepisování.<br>

### 29.5. Krev a slzy

Ráno ještě poprchávalo a byla mlha. Se vstáváním jsem nechvátal. Chvíli jsem psal, chvíli cvičil a vyrazil lehce po osmé. Městečko Saint-Justin bylo kouzelné. A dokone za ním byl otevřený Carrefour, se zásuvkou a kávou. A co víc, pán na kase mluvil anglicky. U kávy jsem pokračoval v psaní deníku, dobíjel baterie a čekal až přestane být tak sychravo. Taky jsem koukal do mapy na přejezd pyrenejí. Je to bláznovství. Za tři dny bych měl nastoupat tolik co za posledního čtvrt roku. V noci tam má být 7 stupňů, pravděpodobně tam bude pršet a z těch velkolepých výhledů tak nic mít nebudu. Na druhou stranu to vypadalo, že tam jsou přístřešky.<br>
Z Carrefouru jsem nedojel úplně daleko. Zaváhal jsem na křižovatce, na poslední vteřinu odbočil do správného směru, ale štěrk pode mnou řekl ne-e a já tak místo po dvou kolech jel po silnici loktem. Nejvíc mě překvapil moment, kdy najednou kolo dospělo k názoru, že nebude pode mnou, ale obloukem mě přeletí. Pravděpodobně to bylo v momentu, kdy se přetrhl strap na pravé noze, který mi bránil z kola během pádu vystoupit. Celý zážitek nebyl úplně slow-mo jako ve filmech. Ale za ty dvě vteřiny jsem toho vlastně napřemýšlel docela dost. Třeba: *Až se mi rozbije telefon, co zrovna letí po asfaltu vedle mě, budu úplně v prdeli.* nebo *Cestovní pojištění mi asi už vyprchalo co?*.<br>
Když se všechno zastavilo začal jsem kontrolovat. Jméno: Adam, datum narození 30.5.1994, 35 * 27.. to bych nedal ani kdybych zrovna nesletěl z kola. Otřes mozku jsem neměl. Co kosti? Nohy v poho, pravá maličko bolela. Ruce taky dobrý, prsty fungovaly, rameno bolelo, ale hýbat s ním šlo. Všechno jen povrchovky. Nejvíc to rameno, trochu pravá noha, maličko obličej. Tričko mělo na rameni prodřenou díru, Měl jsem štěstí jako kráva. Kór když jsem jel jak zmrd v klobouku a ne hlemě, když bylo zatženo. Nejvíc to odnesly hodinky. Ve skle je taková díra, že už určitě nejsou IP68, ale fungují dál. Telefon to zázrakem přežil.<br>

<a href="../images/2023_may/29_1.jpg" target="_blank"><img src="../images/thumbnails/2023_may/29_1.jpg"></a>

Francouzi mě ale naštvali. Asi deset aut projelo, během toho co jsem si kartáčkem na zuby si drhnul z ran písek, lepil na sebe náplasti a obvazoval si rameno.. a nic. Zastavila až paní, která mi asi chtěla pomoci, ale taky mi chtěla sdělit, že ten štěrk jí taky štve, neb jí poškodil přední sklo. Vodu, kterou jsem bych ale užil, protože svojí jsem vyplácal na čištění ran, neměla. Zalepený, alkoholovým ubrouskem vydeznfikovaný a obvázaný jsem si nasadil tričko, vrátil tašky na kolo a vyrazil připosraně dál.<br>
Krajina se změnila. Najednou byly všude kopečky. A na nich stavení a dokonce i hrad. Docela mě to domrdávalo. Obzvlášť to rameno mě bolelo.<br>

<a href="../images/2023_may/29_2.jpg" target="_blank"><img src="../images/thumbnails/2023_may/29_2.jpg"></a>

Dojel jsem do města Nogaro. Měli tam závodní okruh, možná dokonce na formule. Letiště a prodejnu traktorů. Jinak to ale bylo město duchů. V centru nebyl jediný člověk, působilo to opravdu divně. Obzvlášť, když na hlavní třídě byly vyvěšené girlandy.<br>
V Aldi jsem si koupil náplasti a dezinfekci. Musel jsem tam opravdu dlouho hledat obojí zmíněné a dokonce i prodavačku, protože na kasách nikdo nebyl. Resident Evil feeling hadr. Před obchodem jsem strhal náplasti a dal se do pořádného dezinfikování. U ramena jsem si pořádně zakřičel, ale nikdo to neslyšel. Nikde nikdo nebyl. Radši jsem z tama odjel. Kdo ví za jak dlouho tam začnou chodit zombie.<br>
Krajina se změnila podruhé. Najednou jsem jel po úplné rovině. Byl jsem v prostoru mezi dvěma řekami. Do Tarbesu, který jsem omylem v hlavě překřtil na [Tarbean](https://kingkiller.fandom.com/wiki/Tarbean), mi zbývalo něco přes 50 kilometrů. Po týhle rovině to půjde, řekl jsem si a šlápl do toho. Dělal jsem jen krátké zastávky. U kostela jsem doplnil vodu. U řeky jsem se vykoupal a vypral ponožky a trenky. A ještě jednou jsem si vydezinfikoval rány. Opravdu jsem nechtěl přijít o ruku kvůli škrábnutí. Nebyl bych první.<br>

<a href="../images/2023_may/29_3.jpg" target="_blank"><img src="../images/thumbnails/2023_may/29_3.jpg"></a>

Zbývalo posledních 20 kilometrů do Tarbeanu. Už jsem měl docela dost, ale řekl jsem si, že si ve městě nakoupím něco k jídlu. Jel jsem ale opět proti černému mračnu. I blesky jsem opět viděl. Nakonec jsem v Lidlu koupil 2 housky se sýrem a plechovku tuňáka, rychle to spořádal a před deštěm se schoval do mekáče. Tam jsem si koupil horkou čokoládu, protože na mě z toho bouřlivého větru přišla zima. Dostal jsem jí v plastovém hrnku. Všichni dostávali věci v plastovém nádobí. Vybavil jsem si, že jsem četl článek o tom, že ve Francii budou mít nádobí v myčkách. Dokonce ta čokoláda byla dobrá. Francouzskej mekáč mi přirostl k srdci.<br>
Během pití čokolády jsem investigoval na mapě, kam složit hlavu. Déšť sice měl ustat, ale v noci hrozilo, že se opět spustí. Našel jsem 2 alternativy kousek ode mě. Nějaký sklad zemědělské techniky a boudičku u fotbalového hřiště.<br>
Sklad byl blíž. Cestou k němu jsem poprvé zahlídl siluetu Pyrenejí. Byla už tma a bylo deštivo, takže žádné konkrétní detaily vidět nebyly, ale.. ty vole.. byl tam sníh.<br>
rozpršelo se znova.<br>

### 30.5. Col du Tourmalet k narozeninám

Ráno jsem se cítil jak kdyby mě někdo zmlátil. Vlastně to nebylo daleko od pravdy. Sbalil jsem se a pomalu vyrazil do Tarbesu. Jel jsem společně s děcky, co jeli na kolech do školy. Kluci jezdili po zadních, holky na ně koukaly, a já jim stěží stačil. Tarbes je bizární. V ulicích má palmy a na obzoru zasněžené hory. Ulice nedávají smysl, zatáčí do různých esíček a cykloinfrastruktura je schyzofreničtější než v Praze. Začínalo se mi tam líbit. Eva mi popřála k narozeninám a Míša se mě ptala, jestli nepociťuji následky pádu. Když jsem jí potvrdil, že se mi nemotá hlava a ani vnitřní krvácení pravděpodobně nemám, poslala mi moc milé přání k narozeninám.<br>
Na náměstí jsem si dal odporně sladké kafe, pravděpodobně z prášku a k tomu vanilkového šneka. Po dopití kávy jsem vyrazil vstříc horám. Jel jsem po téměř neznatelně stoupající rovině a blížil se k horám táhnoucím se od nevidím do nevidím jako zeď v písni ledu a ohně. Nejvíc mě dostával ten sníh na vrcholech hor. Sníh! Kolem mě bylo 25˚C.<br>
Před samotným výstupem bylo třeba nakoupit v posledním Lidlu. Neměli burákové máslo, což byla podpásovka. Měl jsem v plánu na PB&J přejet celé pohoří. Inu, koupil jsem alespoň nutellu a na parkovišti ještě pojedl chléb sportif s šunkou.<br>
A výstup započal. 30,5 kilometrů a 1596 výškových metrů mě dělilo od vrcholu vysokého 2,115 m.n.m. Do 1000 m.n.m. to šlo. Byl to stoupák, ale šlo to. Pak ale kopec nabral 10% stoupání a já si musel dávat pauzičku co kilometr, či možná i častěji. Překvapilo mě, že všichni jezdí dolů. Stoupat jsem viděl jen asi 3 cyklisty. Na karbonkách za sto hadrů nejméně. S taškami nikdo.<br>
V Praze zatím kluci skončili s prací a vyrazili na rozlučkovou akci s Vojtou na motokáry. Zamrzelo mě, že tam nejsem. Mohla to být mrtě zábavná věc. Ale výhledy kolem mě mi to hodně vynahrazovaly.<br>

<a href="../images/2023_may/30_1.jpg" target="_blank"><img src="../images/thumbnails/2023_may/30_1.jpg"></a>

Během pauziček jsem odepisoval lidem, co mi přáli. Davidovi jsem poslal fotku s výhledem a nutellou a po kousích zdolával jeden z nejvyšších výšlapů Tour de France. V poslední stovce jsem vjel do mraku. Nebo spíš přechodného mračna. Na úplném vrcholu jsem potkal tři Iry, kteří horu vystoupali z druhé strany. Čekali tam na odvoz, který pro ně zprostředkovával polák žijící v irsku posledních 18 let. To vím, protože jsem se s ním dal do řeči. Ptal se mě na moje kolo. Cituji *What gears do you have? 32?*. Při mé odpovědi *28* zakoulel očima a povídal *You're crazy man!*. Vlastně mluvil hodně jako Otto. Byl v poho. Irové tak povídaví nebyli a vyjma jednoho vypadali, že si ukousli víc než na co byli zvyklí.<br>

<a href="../images/2023_may/30_2.jpg" target="_blank"><img src="../images/thumbnails/2023_may/30_2.jpg"></a>

Na cestu dolů se mi regulérně rozechcalo. Byla strašná zima a z držení brzdových páček mě začaly brnět prsty. Asi po deseti minutách toho utrpení mě napadlo, že držet brzdy pořád je přece úplná kokotina, když je můžu přešroubovat tak, že budou brzdit samy. Zadní jsem tak utáhl na krev a při sjezdu páčkou na uvolňování kola z rámu reguoval rychlost sjezdu. Zima na prsty mi ale byla i tak. I na to jsem ale vymyslel hack. Vlněné ponožky! Inženýring level kluk z vesnice!<br>
A tak jsem sjezd přežil bez újmy. I výhledy jsem měl, neb déšť přicházel a odcházel a v jeho pomlkách sluníčko osvítalo okolní hory.<br>
Původně jsem měl v plánu dojet až do města Luz-Saint-Sauveur v údolí, odkud jsem chtěl stoupat další den, ale potkal jsem domeček, který mě přemluvil k jeho osídlení. Byl to takový chlívek/stodola. Dole bylo jen bahno a vlastně skrz něj protékal potok. Ale pod střechou bylo seno a to vypadalo asi milionkrát lépe, než přespávání v hamace pod tarpou.<br>

<a href="../images/2023_may/30_3.jpg" target="_blank"><img src="../images/thumbnails/2023_may/30_3.jpg"></a>


### 31.5. Korelace neimplikuje kauzalitu

Asi ne nadarmo se říká, *Spát na seně*. Probudil jsem se před devátou docela odpočatý. Ne jako po spánku ve své posteli, ale na to, že venku bylo v noci 7°, jsem se měl vlastně moc fajn. V nohách jsem ale výšlap na Tourmalet cítil značně. Naštěstí jsem začínal sjezdem z kopce dolů.<br>
Z ničeho nic jsem potkal Carrefour. Narozdíl od Lidlu měli burákové máslo. Rozhodl jsem se, že PB&N mě musí dostat přes všechny zbývající hory. Posnídal jsem banán a pokračoval z kopce dolů. Asi po hodině jsem dojel k mostu a začalo stoupání. Sundal jsem svetr, mikinu a jegrovky a vydal se stoupat.<br>
V poledne už jsem byl dost splavený. Vykoupal jsem se v potoce a nasytil se půlkou bagety s PB&N. A pak začal opravdový stoupák. Ze zhruba peti set do patnácti set. Jel jsem to pomalu po kouscích a v pauzičkách si psal s Míšou. Míša je patron mého výletu. Napsal jsem jí to a byť je to prý velká role, zhostila se jí velmi dobře.<br>
Během stoupání se na mě nalepili otravné mouchy. Nevoním po fialkách, ale smradem to být nemohlo. Zrovna jsem se myl. Navíc, když jsem zastavil, rozlétly se pryč. Prostě jen chtěli putovat se mnou a srát mě. Přešlo je to až někdy kolem 1200 m.n.m.<br>

<a href="../images/2023_may/31_1.jpg" target="_blank"><img src="../images/thumbnails/2023_may/31_1.jpg"></a>

O 150 metrů výš se rozpršelo. Schoval jsem se k nějakému lyžarskému centru, který přes léto obývali koně a ovce. Když déšť trochu pominul, dostoupal jsem až na vrchol, kde jsem potkal tajemného pána co sestoupil z vrcholu hory, znal místní terén nazpaměť a uměl hned několika jazyky. Prozradil mi, že nejsem na vrcholu ani náhodou. Že mně čeká ještě výšlap na sedmnácti stovku po úbočí hory. Taky jsem se od místních dozvěděl, že i když je cesta zavřená, měla by být na kole sjízdná bez problémů. Čekalo mě tak 20 kilometrů bez přítomnosti kohokoliv dalšího na jedné z nejkrásnějších cest v Pyrenejích.<br>

<a href="../images/2023_may/31_2.jpg" target="_blank"><img src="../images/thumbnails/2023_may/31_2.jpg"></a>

Nakonec jsme tam ale nebyl sám. Potkal jsem konečně někoho kdo jel s taškami! Theresu z Německa. Povídali jsme si asi půl hodiny. Jela opačným směrem a byla někde uprostřed své čtrnácti etapové trasy. Při loučení a přání bezpečného zbytku cesty jsem si jí vyfotil deníku a ona mě do svého. Ve svém telefonu mě navala *Adam the bike* a já jí *Theresa the Brave*<br>

<a href="../images/2023_may/31_3.jpg" target="_blank"><img src="../images/thumbnails/2023_may/31_3.jpg"></a>

Na úplném vrcholu popíjel pivo postarší Australský pár. Měli radost z mé cesty a z mého kola. Pán byl povídavý a vtipný. Nakonec mi ale poradil ať vyjedu, než mě zastihne déšť. Sotva jsem si stihl nasadit plášťěnku, rozpršelo se. Zdá se že na výstupy svítí slunko a na sestupy prší. Korelace sice neimplikuje kauzalitu, ale zatím nebylo výjimky.<br>
Sjížděl jsem tak opět extrémně pomalu. Do obchodu v Laruns jsem dorazil 10 minut před zavíračkou. V osm večer jsem nevěděl kde budu spát a jediné místo, které jsem objevil průzkumem map bylo asi 5 kilometrů zpět. Altán s výhledem na město u turistické trasy zvané *La Promenade Horizontal*. Jestli jsem při sjezdu dolů mrzl, výšlap nahoru mě opět zahřál. V altánu jsem sepsal fakturu za květen a definitivně tak vybil baterie.<br>
[>> Červen](2023_june.md)<br>
