[<< Srpen](2025_august.md)<br>

## [Září](2024.md)  


- [1.9. Štrůdl a bramboráky](#19-štrůdl-a-bramboráky)
- [2.9. Mít tak 7 miliónů](#29-mít-tak-7-miliónů)
- [3.9. Gril, kino a prstýnek](#39-gril-kino-a-prstýnek)
- [4.9. Tetanus, záškrt a černý kašel](#49-tetanus-záškrt-a-černý-kašel)
- [5.9. Am regulátor to nedává](#59-am-regulátor-to-nedává)
- [6.9. Po roce chlupatí](#69-po-roce-chlupatí)
- [7.9. Pět a padesát](#79-pět-a-padesát)
- [8.9. Odevzdat titul... nebo líp vysvědčení ze základky](#89-odevzdat-titul-nebo-líp-vysvědčení-ze-základky)
- [9.9. Místo problému problém](#99-místo-problému-problém)
- [10.9. Špína a prach](#109-špína-a-prach)
- [11.9. Verunka pomáhá](#119-verunka-pomáhá)
- [12.9. Taky kávou posedlá](#129-taky-kávou-posedlá)
- [13.9. Šípky nezralý](#139-šípky-nezralý)
- [14.9. Deštěm k Lasíkům](#149-deštěm-k-lasíkům)
- [15.9. Dobrej druh dluhu](#159-dobrej-druh-dluhu)
- [16.9. Meh](#169-meh)
- [17.9. Schůzky, svařák a knihy](#179-schůzky-svařák-a-knihy)
- [18.9. Zápy podruhé](#189-zápy-podruhé)
- [19.9. Sinusitida zpět?](#199-sinusitida-zpět)
- [20.9. Sbírat šípky, řekl jsem](#209-sbírat-šípky-řekl-jsem)
- [21.9. Na steroidech](#219-na-steroidech)
- [22.9. Hablar con ella](#229-hablar-con-ella)
- [](#)
- [](#-1)
- [](#-2)
- [](#-3)
- [](#-4)
- [](#-5)
- [30.9. Další francouzi](#309-další-francouzi)


### 1.9. Štrůdl a bramboráky

Nový měsíc, začátek školního roku a plnění předsevzetí. Po šestá jsem vstal, nazul boty a vyběhl ven. Tentokrát do Felimanky. Mířil jsem na víc než pět, ale lenost to zkrátila na 4, Ale na cvičitkách jsem zkoušel viset co nejdéle a udelal pár shybů.<br>
Verunka k snídani připravila štrůdl a k tomu papriku. Moc víc toho naše zásoby nenabízely, ale obojí byl. dobrý a obojí bylo třeba sníst.<br>
Do práce jsem jel na kole. Čekala mě příprava převodníků a nabíječek pro I-CUBE.<br>
Po práci jsem se zastavil u cvičítek na Palmovce. Jestli někdy zvládnu muscle up, bude to za dlouho.<br>
Z Maršova jsme si přivezli brambory. Brambory, to je takový nezpracovaný bramborák. Zpracoval jsem je a k jejich konzumaci Verunka pustila seriál.<br>

<a href="../images/2025_september/01_1.jpg" target="_blank"><img src="../images/thumbnails/2025_september/01_1.jpg"></a>

Sira Galavanta. Muzikál ze středověku. Americkou parodii té doby. Byl to náročný, ale nakonec jsem tomu přivykl Tu a tam byl i dobrej fór.<br>

### 2.9. Mít tak 7 miliónů

Tentokrát jsme po snídani brali kola oba. Měli jsme plán podívat se na dům, který jsme našli cestou z Tišnova na S-Realitách. V Zápech. Kam sice nejel vlak, ale ze Mstětic ano a to byla kousek.<br>
V batohu jsem měl poslední dva bramboráky a švestkový koláč a po rozloučení se s ženou na Vysočanské jsem zamkl Marty kdo na nádraží a vyrazil na Kolbenku mírným deštěm na Franzovi<br>
V kanclu jsme byli jen já Tomík. Plácal jsem se s opravou zámku, který umřel po připojení nabíječky. Nakonec jsem došel k názoru, že utíkal proud pod spínač solárního čipu a proto se nevypnulo nabíjení, když se zapnulo 5L. Vzalo to s sebou i CAN.<br>
Déšt za okny naštěstí ustával. Když jsem před odjezdem snědl poslední bramborák a zbytek koláče, vykouklo sluníčko.<br>
Marti kolo na nádraží naštěstí počkalo. Akorát bylo dost prázdný. Ve vlaku jsem se pustil do výzkumu toho, jak to Vyřešit a být v Zápech na čas. Benzinka kousek od nádraží vypadala slibně. Veru přistoupila na Rajské a zavolala tam. Pumpa prý měli.<br>
Vystoupili jsme v Mstěticích, Veru odvedla kolo na benzínku a naštěstí všechno fungovalo. Po chvíli jsme oba vyjeli na silnici vedoucí do Záp.<br>
Byl na ní provoz. Alespoň až do křižovatky asi kilometr před vsi. Dal většina aut pokračovala do Brandýsa. My sjeli z kopce k hřišti a do kopce na náves a z té to k domu bylo jen asi 200 metrů<br>
Stihli jsme to přesně na čas. Paní byla překvapená. Na kole jí tam prý ještě nikdo nepřijel. Společně s ní tam byl pan Baťka, majitel domu. Syn původních majitelů. Člověk, který znal každý šroub v domě. Protože se o dům staral. Nebyla to žádná ruina. Byl to extrémně milej domek, se Spoustou místa navíc a zahradou s fantastickým výhledem.<br>
Zamiloval jsem se na první pohled. Verunka taky. Sklepy pod altánem, domem i kůlnou bychom mohli nacpat ovocem a zeleninou.<br>
Jenže sedm milionů je sedm milionů.<br>

<a href="../images/2025_september/02_1.jpg" target="_blank"><img src="../images/thumbnails/2025_september/02_1.jpg"></a>

Navíc.. bylo třeba se podívat, jak vypadá ven. Rozloučili Jsme se, sedli na kola a vyjeli k hřišti. U hospody byl hlouček lidí a tak jsme se zastavili na nepive a kus řeči. Lidi byli milí. Plus pro Zápy.<br>
Dál jsme měli na programu návštěvu Brandýsa. Tam jsme ale nepobyl: dlouho. Vůbec mi to nedošlo, když jsem vybral kde, jako mód dopravy, ale Veru měla svý dny. Otočili jsme to a vrátili se skrz Zápy na silnici a pak přejeli na cyklostezku do Zelenče.<br>

<a href="../images/2025_september/02_2.jpg" target="_blank"><img src="../images/thumbnails/2025_september/02_2.jpg"></a>

Ve vlaku k nám průvodčí došel až po Ho Po. tak nám ale naúčtoval kola a lístky mimo Praha. Kilo za asi 5 minut jízdy. Debil s nagelovaným knírem.<br>
Den po uložení kol v kolárně ale nekončil. Ještě jsme se před spaním pustili do krájení švestek na sušení.<br>
Po desátý už jsme ale leželi v posteli. Oběma nám v hlavě jelo, jaký by to bylo. Život v Zápech. Možná by to šlo. Převalovali jsme se dlouho než jsme opravdu Zabrali.<br>

### 3.9. Gril, kino a prstýnek

Spal jsem na prd. Ráno jsem se cítil ospalej a i když jsem plánoval běhat a pak jet na kole, nakonec jsem v 8:20 stál na peronu nádraží.<br>
Pracovně jsem se moc nepohnul. Objevil jsem, že jeden že zámek, který jsem opravil den zpátky nejeli moc žere v 5V a modulace je pokřivená.<br>
Aspoň, že grilování, které jsem spustil dopadlo opravdu skvěle. Bylo krásné. Kromě Petra a Jirky, kteří měli dovolenou přišli všichni. Včetně Charlese. Bylo slunečno, Jídlo bylo skvělý a nálada taky.<br>
Cestou do Aera jsem se krátce zastavil na cvičítkách na palmovce a v lidlu koupil bagetu. Měl bych se odnaučit zlozvyk kupování zprocesovanýho jídla. Ale bylo pozdě a Rebeka už byla v kině. Ondra jsem potkal před vstupem a když jsme se objali a usadili ukázala mi Rebeka prst s drahokamem značící, že jsou zasnoubení.<br>
Vyprávěli mi o dovolené, kde se to stalo a já jim o naší. Verunka byla na zkoušce s kapelou.<br>
Film byl polský. O pánovi co točil filmy. Byl docela divnej. Verunka mě ale překvapila, tím, že se ukázala po filmu v kině. Jeli pak s Rebekou sedmičkou a já dojel na kole dom a Veru vyzvedl na zastávce.<br>

### 4.9. Tetanus, záškrt a černý kašel

Ráno jsem nezvládl. Sice jsem se společně s Verunkou vzbudil, ale pak jsem se válel dál a úplně zapomněl na to, že mám být na očkování.<br>
Přijel jsem na revoluční o půl hodiny později a musel další pul hodinu čekat. Alespoň jsem se po asi letí dnech dostal k deníku.<br>
Po očkování mi prý mělo být blbě a ruka mě měla bolet, jako když mě do ní praští. Cestou kolem Rokytky to bylo ještě dobrý, ale v práci to přicházelo a ve věži, kde byl asijský burger se sójovkou a koriandrem mi začalo být trochu Slivno a ruka začala být extra těžké.<br>
Nepřipájený kondík v NFL mi dal zabrat. Modulace se chovala divně, jakoby se regulátor vypínal. Než jsem ten problém našel. bylo kolem druhé a to jsem emailem slíbil, že se zastavím v bance na Freyové.<br>
Pán přes Hypoték tam napřed nebyl a všichni si mysleli, že už je doma, ale pak ho našli a dal mi představu o tom, co by hypotéka obnášela. Bylo to dost. A bez dvaceti procent LTV byla značně nevýhodná. to % bych měl. Ale na 20% bych musel prodat ETF ke a dolar byl zrovna slabej. Několik set tisíc oproti lednu by proletělo komínem. Bylo třeba ještě spořit a sledovat trh. Dům v Zápech by na's stal přiliš moc.<br>
Domů jsem vzal vlak. Mít v sobě tři nemoci nebylo jen tak. Bylo třeba odpočívat.<br>

### 5.9. Am regulátor to nedává

Očkování mě trochu rozbilo. Pro tentokrát jsem zvolil vlak.<br>
Čekalo mě testování Keolabs strojem a tušil jsem zradu.<br>
Když byla karta s velkou zátěží blízko zámku, v B modulaci jsem měřil undershoots. Jenže nebyly způsobený fyzikou. Bylo vidět, že regulator nižší úrovně to nedává. Moc jsem nevěděl co s tím. Zkoušel jsem AWS. Over a Undershot protection a nic nikam nevedlo. Změna kondiků taky ne. Zkoušel jsem různý věci až do šesti.<br>
Ve tři čtvrtě na osm nám ale jel Regio Jet do Ostravy. Na Vysočanské mi frnknul vlak domů, ale kombinace eska a rychlíku vltava mě domů dostala v sedm a tak jsme stihli't stan i věci na víkend a dojetzpet na hlavák.<br>
RJ měl zpoždění a tak jsme si došli pro zmrzlinu a Čokoládu do Rd čekárny. Verunka pak omylem vyklopil, zmrzku na zem a na sebe. Naštěstí šel kolem sekuriťák a zavolal úklid.<br>

<a href="../images/2025_september/05_1.jpg" target="_blank"><img src="../images/thumbnails/2025_september/05_1.jpg"></a>

Ve vlaku jsme dokoukali letušku na mém laptopu. Ani nevím, proč jsem ho s sebou měl.<br>
Na Svinově nás vyzvedl Hynek. Rapid byl prý opravený, ale stejně přijel Fabií. Byl nadšený jako vždy. Dovezl nás domů, kde tentokrát nebyl Luky, ale Miki ano.<br>
Moc už jsme toho ale nezvládli. Bylo pozdě a tak jsme se natáhli ve Verunčiné pokoji vedle sebe na spodní matraci a usnuli.<br>

### 6.9. Po roce chlupatí

V noci mě budil třes a zima. Má adaptace na tři nemoci stále probíhala. Veru mi dala ibufem a když zabral, zabral jsem konečně taky.<br>
K snídani jsme měli zapečený chleba s humusem a jablka v županu. Obalit vajíčkem jablko by mě nenapadlo. Ale nebylo to zlý. Než jsme vyrazili hrál jsem si s koťátkem. Bylo rozkošný. Realita byla taková, že to byl další tvor, který bude v domě chcát na koberec a přidělávat bordel, ale to kotě za to nemohlo. Bylo jen a jen roztomilý.<br>
Věci na výšlap a případné stanování jsme hodili do Rapidu a vyrazili směr Beskydy. Verunka řídila a já pouštěl hudbu. Nebylo to daleko sotva pět písniček a sjížděli jsme z hlavní do kopce v lese smerem na parkoviště u hotelu Sepetná. Abychom mohli parkovat bez placení, museli jsme utratit 150 korun a tak jsme vyrazili na polévku a kávu.<br>

<a href="../images/2025_september/06_1.jpg" target="_blank"><img src="../images/thumbnails/2025_september/06_1.jpg"></a>

Během polévky to bylo ještě dobrý ale při kávě to začalo jít do kytek. Luky totiž jel se školou surfovat do Itálie. Jeli autobusem a on rodině sdílel polohu. Jenže někde u Modeny v Alpách signál přestal vysílat a Luky nebral telefon. Číslo na vedoucí zájezdu taky nikam nevedlo a google neudelal dobrou službu, protože našel nehodu Flixbusu právě u Modeny. Že se to stalo rok zpátky si Verunka nevšimla a začala obvolávat italské nemocnice, sto dvanáctku a spustila řetězec, který vyustl v to, že nám volali Čeští policisté, že máme zůstat kde jsme, že jedou za námi.<br>
To už Veru věstila, že brácha musí být mrtvej. V hotelu o nich taky zatím nic nevěděli, ale bylo to jen půl hodiny po plánovaném příjezdu. Nicméně policajti byli na cestě a my čekali.<br>
Přijeli a věděli kulový. Šli sepsat zápis pro případné pátrání. Než to zvládli, autobus dojel do hotelu a po několika dalších telefonátech bylo mezinárodní pátrání odvoláno.<br>
Ale bylo docela pozdě. I tak jsme ale na Lysou horu vyrazili. Podobně jako na Etně jsme potkávali spíš lidi jdoucí dolů. Nakonec jsme vešli do mraku. Ale stejně jako Etnu jsme i Lysou Horu pokořili.<br>

<a href="../images/2025_september/06_2.jpg" target="_blank"><img src="../images/thumbnails/2025_september/06_2.jpg"></a>

Nakonec i ten výhled byl. Během zlaté hodinky jsme sestoupili pod mrak a stálo to za to.<br>

<a href="../images/2025_september/06_3.jpg" target="_blank"><img src="../images/thumbnails/2025_september/06_3.jpg"></a>

Navíc jsme cestou procvičovali španělštinu, překladem českých písní.<br>

<p><video loop autoplay muted style="width:100%;max-width:800px"><source src="../images/2025_september/06_4.mov" type="video/mp4"></video></p>

Stanování jsme odpískali. Vrátili jsme auto do Ostravy a vyrazili na pizzu. Quatro Formaggi byla na rajčatovém základu. Verunku to hodně zarazilo. Ta i moje margarita byly spíš průměrný. Vzhledem k ceně spíš podprůměrný. Ale co.. bylo to dobrý rande. Slavili jsme rok.<br>
Policajti na naše výročí začali býti tradicí!<br>

### 7.9. Pět a padesát

Spaní na matraci na zemi nebylo nic moc. Až ráno jsem začal cítit mírné dobytí energie a tak jsem polehával až do půl desáté.<br>
Posnídali jsme granolu a toast s humusem a vyrazili za babičkou. U té jsme si opět změřili tlak, tentokrát novým digitálním měřidlem. Já měl 114 na 72. Miki mi ho nezvládla zvednout tím, že si mě po ránu odtáhla bokem a řekla mi, že mi nevěří. Bylo mi to vlastně úplně jedno. Jen mě mrzelo, že s Veru měly na houby vztah i když se k ní Verunka snažila najít cestu.<br>

<a href="../images/2025_september/07_1.jpg" target="_blank"><img src="../images/thumbnails/2025_september/07_1.jpg"></a>

S Babičkou jsme si dali kávu, závin s rozinkami bez rumu. Povídali jsme si o Beskydech, Etně a Irsku. Beskydy z balkonu nebyly vidět. Opět je zahalily mraky.<br>
Když se blížila jedna hodina, doběhl jsem babičce pro poštu, rozloučili jsme se a vyrazili do vedlejšího paneláku k Borkům. Tam zrovna probíhaly přípravy na start oslavy padesátých pátých narozenin strejdy Jirky. Téma byl vinettem, neb Jirka je májovek fanda a pár let zpátky dokonce s rodinou navštívili plitická jezera. Terka (kterou jsem viděl poprvé), Anet (která se zrovna vrátila z Tenerife) a Zdenka (která plánovala od pondělí být měsíc v lázních, kvůli RS) připravily výzdobu, úplně mega dobrej dort s týpí a obličejem Vinetoua, slaný závin a spoustu dalších dobrot a dárků.<br>
Ondráčkovic přijeli autem s našemi věcmi. Miki zůstala dom. Její ranní slova o tom, že inteligence se projevuje v chování nabrala ještě lepší rozměr. Její chyba. Oslava byla super. Hráli jsme hru Máme rádi Česko. Verunka a já jsme vylosovali kapitánství dvou týmů. V mém týmu sluníčko byla Terka, Hynek a Jirka a společně s Veru v týmu srdíčko hrála Jana a Anet a děda Zdenek.<br>

<a href="../images/2025_september/07_2.jpg" target="_blank"><img src="../images/thumbnails/2025_september/07_2.jpg"></a>

Převálcovali jsme srdíčko 113 ku 24. Terka hádala dobře moje kresby, naše odhady byly přesný. A měli jsme i dost štěstí. Každopádně jsme se dobře bavili<br>
Po šestý jsme ale museli nasednout do auta a nechat se odvézt na nádraží. Anet nám přibalila obří kufr plný věcí, protože tři měsíce nebyla doma a sama by to odvézt nezvládla. Nastesti jsme šli jen mezi vlaky a pak k nám a to je z nádraží kousek.<br>
Ve vlaku to s Verunkou cloumalo. I přes to, že jsme seděli vedle sebe, posílala mi zprávy, že kdyby někde bylo prázdný kapel, vlítla by v něm na mě.<br>
Jasně že jsem zkontroloval celej vlak.<br>
Ale nebylo nám přáno a tak jsme na Řehořovi luštili křížovky a vlítli na to až doma po přípravách na následující týden. Byl to moc dobrej sex. Po pár dnech půstu a s vidinou ženy na 4 dny pryč.<br>

### 8.9. Odevzdat titul... nebo líp vysvědčení ze základky

Začal týden, kdy celá Verunčina škola vyráží na výlet. Musela tak být na Čerňáku už po sedmé i když tenhle školní rok měla mít pondělky volné. Já se v posteli válel až asi do osmi a v hlavě se mi honil pocit, že bych si měl dát život do pořádku. Ne že by byl nějak v háji, ale bylo třeba dohnat spoustu běžných činností.<br>
Třeba badminton jsem nezvládl zarezervovat. Nacvakl jsem to do webu byť zbyl už jen slot o půlhodinu později, nacpal raketu a míčky do batohu a vyjel do Vysočan bojovat s modulacemi.<br>
Ve vývoji byli všichni. AWS nikam nevedlo a po obědě v Asii jsem si uvědomil ještě horší průser než undershoot v B. Osa phi=0 na zámku byla o pi/2 otočená oproti té na PICC. Tři čtvrtě roku testuju špatně!<br>
Panika. Čtení datasheetů. Fakt to tak bylo. Zmátlo mě pootočení popisků na test benchi od keolabs. Ale byla to totálně moje chyba.<br>
Co naplat. Bylo třeba udelat nové testing volume. Ve zbytku dne jsem ho překresloval a tiskl.<br>
Po zadu, přes venkovní posilovnu a Lidl ve Strašnicích jsem dojel na Zahraďák. Hry to byly dobrý. Marta povídala o randění přes bumble a tinder. Nic z nich ale nebylo.<br>
Cestou jsem se ještě stavil v Kauflandu. Nakoupil jsem spoustu mražené zeleniny, tofu a rýži o které jsem si behem nákupu volal s Verunkou. Měli bychom dojet do Sappy, dohodli jsme se.<br>
Na vaření bylo pozdě. Než jsem ale usnul, poslala mi Verunka dvě mizející fotky. Nic vyloženě odhalenýho, ale rozhodně inspirativního. Verunka je sexy. Mám štěstí.<br>

### 9.9. Místo problému problém

Protože večer už jsem nezvládl navařit, moje ranní rutina se protáhla. <br>

<a href="../images/2025_september/09_1.jpg" target="_blank"><img src="../images/thumbnails/2025_september/09_1.jpg"></a>

Vařil jsem čínu, vynesl jsem plasty, donesl do alzaboxu deseti šalkový chemex a vyzvedl šesti šálkový a nacpal pračku a myčku.<br>

<a href="../images/2025_september/09_2.jpg" target="_blank"><img src="../images/thumbnails/2025_september/09_2.jpg"></a>

A najednou bylo po devátý. Vytáhl jsem kolo a dojel do Vysočan. V XLku na mě čekala nová landing plane. Odvrtal a uřezal jsem tu původní a modlil se, aby se vazba chovala podobně jako když jsem měl antény a 90° stupňů otočené.<br>
Výkon prošel. Undershooty se zhoršily. Ponořil jsem se do datasheetu a hledal něco, co by mi mohlo pomoct.<br>
A našel jsem! Regulátory měly proudový limitér. Ten sice nešel vyřadit, de šel obejít. Stačilo spojit VDD-TX s VDD-RF. A najednou spodní úroveň amplitudové modulace byla rovná. Alespoň tak rovná jako ta vrchní.<br>
Jenže ta byla vlnitá jak rozbouřený oceán. Z HLP tam lezla nějaká špína. Doměřil jsem že to leze z boostu bot chargeru. Řešení jsem nechal na následující den a dojel na Konopisťskou kde jsem chvili cvičil.<br>
Doma jsem zvládl už jen pověsit prádlo a dva díly Star Treku.<br>

### 10.9. Špína a prach

Desátého devátý. Nijak zvlášť významné datum. Jediné čím se vyznačovalo byl fakt, že spočítat, že posledních dvacet dní jsem do deníku nenahrál jediný záznam, nebylo těžký. A to se toho stalo vlastně dost. A něco málo jsem i napsal. Pár osnov, tu a tam text, ale nic celýho. Večer po práci jsem to chtěl změnit.<br>
Ráno jsem nenabral tak strašnou sekeru jako v úterý. Dokonce jsem stihl posnídat a oholit si hlavu. Ale když jsem dojel do práce bylo po devátý. A já byl unavenej. Za prvý kolu se nějak nechtělo a za druhý nebyl jsem úplně 100%. Možná že decaf není úplně decaf a plný chemex před spaním byla špatná volba.<br>
Pro zuby rozhodně. Bylo vidět, že ztmavly. Nejspíš jen krátkodobě, ale videt to bylo.<br>
Pustil jsem se do přenastavování frekvence nabíjecího čipu. Vláďa spočítal, že na 1.5 MHz by nemusel vypínat a tak by 5V v zátěži NFC čipem mohlo být bez zvlnění.<br>
Chvíli mi trvalo pochopit, že boost zdroj je třeba vypnout přenastavit a pak zapnout. Respektive, pochopil jsem to rychle, ale implementace nějak nedělala, co jsem chtěl. Ale pak to prošlo a voilá, opravdu to těch 5V srovnalo.<br>
Udělal jsem úpravu i na zbylých zámcích a zbytek dne testoval a uklízel prach ze stolů. Bylo ho tam fakt hodně. Když o tom přemýšlím, v klimatizaci asi taky bude spousta šitu. Možná proto mě rozbolela kebule, když jí Jirka zapnul.<br>
Při cestě domů chcalo a ujel mi vlak. Naštěstí jsem měl žlutou pláštěnku a v mezičase jsem v Lidlu koupil noky.Po příjezdu jsem se pustil do toho psaní. 20 dní byla utopie. Ale snížení deficitu by vyjít mělo, řekl jsem si. Za okny stejně lilo a Veru byla pryč.<br>

### 11.9. Verunka pomáhá

Ráno se mi nic moc nechtělo. Rozhodně ne sednout si na kolo a přejíždět Vinohrady. Ale když jsem pak jel po mostě z Krejeárka na Palmovku, slunko svítilo na Karlín a Hradčany na obzoru, říkal jsem si, že to set sakra stálo za to. Stará nablýskaná T3 jedoucí po paralelním mostě z toho udelala ještě větší parádu. Možná až kýč.<br>
Pokračoval jsem v testování. A v úklidu, protože prostoje v měření modelací prostě dávaly Čas na něco malýho, ale ne víc. Stůl už vypadal dobře, ale na zemi to bylo pořád zlý. Zametal jsem a nakreslil jsem si fajnovej háček na batoh, abych ho nemusel máčet ve špíně na podlaze.<br>

<a href="../images/2025_september/11_1.jpg" target="_blank"><img src="../images/thumbnails/2025_september/11_1.jpg"></a>

Verunka se měla vrátit. Chtěl jsem ji překvapit a tak jsem cestou domů koupil gerbery. Takový podobný afrikánům.<br>
Vrátila se úplně hotová. Když jsem pak večer vařil noky se špenátem, přišla za mnou , masírovala mi bradavky a říkala, že mi pomáhá. Na platné mi sršela pánev. Moc mi její objetí nepomáhalo. Ale bylo to vtipný!<br>

<a href="../images/2025_september/11_2.jpg" target="_blank"><img src="../images/thumbnails/2025_september/11_2.jpg"></a>


### 12.9. Taky kávou posedlá

Večer se měla Anet stavit pro kufr. Nakonec ale oznámila příjezd dopoledne a Verunka jí tak po mém odjezdu připravila kávu v Chemexu a nad ní prý kecali asi 4 hodiny.<br>

<a href="../images/2025_september/12_1.jpg" target="_blank"><img src="../images/thumbnails/2025_september/12_1.jpg"></a>

Mě v práci nečekal. nic extra. Pokračoval jsem v testování analogu. Dopsal test na nastavení vyšší frekvence boost zdroje. A objevil chybu v mém call steaku, který se Vláďovi tolik nelíbí. Měl hloubku to, ale při digitálních testech v B části najednou zámek přestal fungovat a bylo to tím, že jsem měl pustnutí 87 a přepsal proměnný úplně za rohem.<br>
Před odjezdem z Kolbenky jsem se koukat na naše cargo kolo. Mělo diz, ale chyběla mu zadní brzda, kabely a kontroler. Asi by šlo dodělat tam nějaký jiný, ale bylo by to dost práce.<br>

<a href="../images/2025_september/12_2.jpg" target="_blank"><img src="../images/thumbnails/2025_september/12_2.jpg"></a>

Vlak mě dovezl dam. Veru pro velký úspěch připravila třetí chemex dne. Tentokrát pomocí Comandante mlýnku. Po odchodu Anet se pustila do vaření a k večeři jsme měli pečenou zeleninu. Moc dobrou. Pustili jsme si k ní La Casa de Papel.<br>

### 13.9. Šípky nezralý

Po dlouhý době flákací den. Z postele jsme nechvátali, k snídani udělali topinky s prstem, salát, čaj i kávu.<br>

<a href="../images/2025_september/13_1.jpg" target="_blank"><img src="../images/thumbnails/2025_september/13_1.jpg"></a>

Jenom se flákat ale nebyl plán. Chtěli jsme plavat. A do páry. Podolí jasná volba. Ještě že noční déšť ustoupil. Vyrazili jsme trochu na blind na tramvaj, počkali na sedmička, na Výtoni přestoupili a došli do bazénu.<br>
Když člověk s multisportkou nahlásí, že chce plavat hodinu a půl, doplácí 20 korun. Když ne a překročí o minutu, doplácí 27 korun a po deseti minutách další.<br>
Šli jsme na hodinu. Oba uplavali lehce přes kilometr Ve venkovním bazénu a chvíli se nahřáli v páře.<br>

<a href="../images/2025_september/13_2.jpg" target="_blank"><img src="../images/thumbnails/2025_september/13_2.jpg"></a>

Zpátky jsme to vzali pešky na Pankrác. Chteli jsme sbírat šípky. Naneštěstí ale nebyly zralé. Vzali jsme pár vlašáků a skočili na autobus na Kloboučnickou.<br>
U potoka se konal nějaký happening. Knížky s Mikulášem paní s knihostánkem neměla a nic jinýho jsem nechtěl. Radši jsme dosti dam a ohřáli si pečenou zeleninu.<br>
A pak se flákali. Tentokrát to je eufemismus<br>
Vern večer vyrazila hrát koncert s kapelou do Kafe Nůžky Papír. Prý to bylo dobrý. Ale byla to uzavřená společnost. Narozeniny endokrinologova bráchy. Já byl docela unavený a když se Vern vrátila, už jsem chrupkal.<br>

### 14.9. Deštěm k Lasíkům

Vstal jsem první. Verunka dospávala deficit kvůli koncertování. Nechtel jsem jí budit, ale zároveň jsme vlastně trochu chvátali. Čeká nás výlet se členy skupiny středeční pivo. Tradiční cesta na pivo a koláč.<br>
Během příprav snídaně se ale Verunka probrala a při jídle začala vyjadřovat nechuť k tomu jít ven. Oprávněně. Chcalo tam jako z konve a její boty vodě příliš neodolávaly.<br>
Vymyslel jsem to. Půjčil jsem jí má podzimní a sám si vzal své staré zimní. Ty to teda měly hodně za sebou, ale pomohl jsem jim izolepou. Déšť měl ustat a ostatní psali, že v pláštěnkách to půjde.<br>
Najednou bylo tolik hodin, že vlak jel za pět minut. Vyběhli jsme ven. Jenže běda! Mobil zůstal doma. Ve 28 jsem se otočil. Ve 29 byl v bytě a ve 30 na peronu. Stihl jsem to. Ale plíce si stěžovaly.<br>
Vysvětlilo by to nedostatek kyslíku v hlavě a absolutní nezvládnutí navigace. Cesta na vlak z Masaryčky na Výstaviště. byla marná. Jel až o hodinu později. Svezla nás na Štros dvacet šestka a zbytek jsme dosti. Holešovice zase Sly nahoru. Nový lavičky a cyklostojany místo posledního auta v podélném stání.<br>
Byli jsme první. Pak Adél. Pak zbytek. S Fikrovic šla Kora, S Ondrou a Rébou Šimon. Všichni ohrnovali nos nad mými botami, ale Verunka šla v suchu a to bylo hlavní.<br>
Šli jsme stromovkou, k řece, na babu, do Lysolají , suchdola na skály a pak na pivo a koláč. Povídali jsme si o dovolených, o pracích a o zásnubách. Budoucí Šulcovi nebyli jediní. Tomáš se vyslovil taky.<br>

<a href="../images/2025_september/14_1.jpg" target="_blank"><img src="../images/thumbnails/2025_september/14_1.jpg"></a>

Nad pivem pak probíhala diskuse o prstýncích. 60 tisíc za dva kusy kovu mi přišlo jako nesmysl. Peníze by měly padnout na něco rozumnějšího. Na koláče který si Verunka dala tři. Na únětice, který jsem měl dvoje. Na sušičku, z níž křížaly všem chutnaly. Na hypo. A tak. Veru to naštěstí viděla podobně.<br>
Déšť odešel. My od Lasíků nakonec taky. Po Roztok na vlak. Tomáš. Adél, Jarda a Sára nám utekli, a tak jsme šli ve dvou skupinách. Vlak jsme stihli tak akorát. Tentokrát přes ty nový Bubny a Negreliho viadukt.<br>
Ostatní plánovali ještě KRO. Já se na to necítil a tak jsme se na ipáku rozdělili na dvě tramvaje a ta naše nás dovezla domů.<br>

### 15.9. Dobrej druh dluhu

V práci jsem byl jen do čtyř. Slíbil jsem Verunce, že v pět budu doma kvůli cellu s patem přes hypotéky, kterého nám dohodil Hynek.<br>
Dozvěděli jsme se toho hodně. Pár věcí mě překvapilo. Pár věcí jsem si poznačil. Výsledek ale byl takový, že hypotéku bychom měli zvládnout. Lepší by bylo, kdyby Veru nebyla zadlužená aby si v budoucnu mohla vzít další úvěr.<br>
Soft shoes Vern nestihla ale já beďas s Marťou jo. Dal jsem do toho dost a byla to zábava. 4:1.<br>
Cestou kterou jsem na Astra přijel, jsem taky sjel zpátky.<br>
Byla tma. Leto bylo v háji.<br>

### 16.9. Meh

Verunka měla napilno. Než jsem se vyhrabal z postele, byla připravená vyrazit na vlak. Protože je to ale fantastická ženská, udělala mi snídani než utekla ven, protože vlak jel za 3 minuty. Já se pak pomalu probíral do poměrně nudného dne.<br>
Jel jsem kolem Slides Live. Pak jsem testoval zámky. Objevil, že spojení regulátorů zvedlo úroveň na RFI. Obědval v jídelně DPP bulgurové rizoto. Změnil dělič. Naštval se na Proxilab Spy. Napsal do Keolabs. A pak opět testoval.<br>

<a href="../images/2025_september/16_1.jpg" target="_blank"><img src="../images/thumbnails/2025_september/16_1.jpg"></a>

Cestou zpatky jsem se zastavil na cvičítkách. 10 shybů i přítahů docela v pohodě. Vis přes minutu a 3 Vosečkovy šikany.<br>
Doma Verunčina quinoa, poslední díl Star Treku, úplně debilní mimochodem, chvilka psaní deníku a postel.<br>

### 17.9. Schůzky, svařák a knihy

K snídani jsme si dali křížovku. Tedy dali jsme si i jídlo, ale luštili jsme u něj. Úspěšné. Na druhou ale nezbyl čas. Verunce jel vlak .<br>
Ve Vysočanech byl den plný schůzek. Napřed přijel pan Zukal s panem Petrželkou a ještě nějakým finem z Acceleronixu. Šli jednat o výměně 2200 modemů, protože EG 915N EAA mě příliš málo paměti na to abychom do něj uložili firmware při upgradu a v datasheetu ◦ tom nebyla ani zmínka.<br>
Když Vláďa zmínil, že jsme si nakreslili vlastní LTE anténu, jeho reakce prý byla: „Můžu ji vidět?". Jasně že jo!<br>
Bylo vidět, že ho to nadchlo. Kdyby nebyl svázanej korporátníma pravidlama, vzal by si jí s sebou do komory a zmařil nám jí jen tak.<br>
Pak šli s Ludvou a Vládou na oběd. Já s Jirkou a Ivanem skončili ve veži, kde byly palačinky jako jediné vegetariánské jídlo.<br>
Dál byl na pořadu dne call s Plzní a na večer byl naplánovaný call s Brazilcemi. Na tom jsem naštěstí nemusel být. Měli jsme totiž jiný plány. Sára v knihobotu pořádala pití svařáku a čtení. To se Verance líbilo a tak po práci vyrazila do Holešek.<br>
Přes Karlín, kde jsme si dali Pad Thai. Pak Veru chytla tramvaj a já přejel HolKu a konečně se podíval. Jak vypadá spojka Manin a Holešek skrz Bubny.<br>

<a href="../images/2025_september/17_1.jpg" target="_blank"><img src="../images/thumbnails/2025_september/17_1.jpg"></a>

Ke čtení jsem vybral Hellera. Hlava nehlava. Verunka nabrala knih několik včetně Coelha.<br>

<a href="../images/2025_september/17_2.jpg" target="_blank"><img src="../images/thumbnails/2025_september/17_2.jpg"></a>

Jarda se Sárou točili nějaký materiály pro knihobot. Neměli na nás, nebo na čtení čas. Někdy po devátý, když už byla venku docela zima jsme vyrazili dom. Jungmanova byla po letech cykloobousměrná. Fízlové, kteří jeli za mnou mi tak poprvé nemohli říct ani popel.<br>

### 18.9. Zápy podruhé

Tenhle den byl slabším stínem dne 2.9. Taky jsme vstali brzy a brali kola. Taky ráno pršelo, když jsem jedno z nich zamykal před nádražím. Místo úterý to byl čtvrtek, ale zase jsem delal s Tomíkem. Tentokrát jsme přesměrovali stanici do La Rochelle, aby mohl testovat. A po práci jsme opet jeli do 74, podívat se na dům.<br>
Jenže tentokrát Jsem Verunka nepotkal ve vlaku. Sice nastoupila, ale na opačné straně a v Hopo nevystoupila, protože seděla na záchodě. Dojela až do Mstětic a pak jela zpet do Zelenče.<br>
Já do Zelenče dovezl obě kola po cyklostezce. Bylo to docela náročný, ale z ranního Sychrava se vyklubal krásný večer a projížďka skrz pole byla moc pohledná.<br>
Dům byl rozporuplný. Byl uprostřed rekonstrukce. Nebo spíš za polovinou, protože interiéry byly moc fajn. A dost toho bylo dotáhnutý. Ale bylo tam spousta dalších ale. Sklep co šel pod obecní pozemek. Studna pod pokojem. Dveře k darling do stěny do nikam. Vlhkost i přes podříznutí. Vlastně dost málo místa. A nižší kupní odhad, takže hypotéka by se musela doplácet.<br>

<a href="../images/2025_september/18_1.jpg" target="_blank"><img src="../images/thumbnails/2025_september/18_1.jpg"></a>

Ten minuly byl o dost lepší a vlastně skoro stejně drahej. Na cestě zpátky nám tak nějak dosedalo, že to nebude náš dům.<br>

<a href="../images/2025_september/18_2.jpg" target="_blank"><img src="../images/thumbnails/2025_september/18_2.jpg"></a>

Škoda. Zápy jsou fajn.<br>

### 19.9. Sinusitida zpět?

Odřekl jsem cestu na Marti narozeniny. Bylo mi to blbý. Ale taky mi bylo blbě. Mel jsem stejný projevy ucpanýho nosu jako před operací.<br>
Verunka vstala dřív než já a uvařila mi písmenkovou polívku a nakrájela broskev. Taky jsem od ní měl kari s žampiony v lednici na oběd. Verunka je boží.<br>
Sprcha mě trochu spravila a já had jízdu do práce na kole. Dopo jsem dodělával něco z předchozího dne a ve zbytku dne jsem osazovat nové HLP. Bylo jich třeba víc. Kvůli L1, L2 a EMC.<br>
U osazování jsem poslouchal Moon Music od Coldplay. Je to zvláštní album a Film for Future, který ho doprovází je ještě zvláštnější.<br>
Cestou domu jsem si vzal zámek do batohu a doma porovnal GPS. Kromě rychlý jízdy na Žitomírské to bylo ok.<br>
Večer jsme si pustili Casa de Popel a zachumlali se do deky. Byl jsem hotovej.<br>

### 20.9. Sbírat šípky, řekl jsem

Naspal jsem skoro deset hodin. Bolehlav trochu ustoupil, ale sucho v nose jsem měl pořád. Bylo třeba nastavit si časovač, pravidelně nosní sliznici zvlhčovat a dát si klidový víkend.<br>
U jídelního stolu Verunka loupala česneky a koukala na předvolební debatu. Přidal jsem se k ní a loupal vlašáky z minulé soboty. Šlo to pomalu. Veru se pustila do plnění patizonu k obědu a politici do hádky.<br>
Paní z Ano byla fakt otravná. Havlíček bez penisu. Paní z SPD hloupoučká. ODSák rozumnej. Starosta vlídnej. Pirát zasněnej. Motorista úplně mimo, stejně jako pán z přísahy. Nejchytřejší i nejpřipravenější byla komunistka. To bylo blbý. Na základě té debaty bych šel volit je. Ale nepůjdu.<br>
Patizon byl... jedlej. Semínka uvnitř byly otravný. Ale najedli jsme se. Verunka řekla, že je to zřejmě naposledy, co patizon pekla.<br>
Po nějakým postelovým blbnutí jsme vyrazili ven. Sbírat šípky. Autobusem na Kavčí Hory. A narozdíl od minulého víkendu, Červené plody byly zralé. A taky docela obrané dalšími čajechtivci. Ale nasbírali jsme docela plné dva pytle než jsme se dostali do bodu, kdy jsme se museli natahovat do oblasti s trny. Ořechy byly malý a mimo náš dosah. Nemělo smysl se s nimi trápit.<br>
Radši jsme se vrátili k autobusu a sjeli zpět na kloboučnickou. A na Pizzu Speciale. Podniku ukrajinského páru S výborným hodnocením. Vybrali jsme funghi, došli na pivní most, dali si dva staráče a já pak sběhl pro upečenou pizzu. Paní mi k ní natlačila ještě kolu. Byli milí.<br>

<a href="../images/2025_september/20_1.jpg" target="_blank"><img src="../images/thumbnails/2025_september/20_1.jpg"></a>

Pizza byla dobrá. pivo taky ušlo a počasí bylo skoro jižanské. Po dojedení jsme vyrazili domů a tam se pustili do čištění šípků a sušení.<br>

<a href="../images/2025_september/20_2.jpg" target="_blank"><img src="../images/thumbnails/2025_september/20_2.jpg"></a>


### 21.9. Na steroidech

Veru onemocněla. Rozbolelo jí v krku a ucpal se jí nos. Mě začínalo být lépe. Ale ucpaný nos jsem měl pořád a nelepšil se. Dospěl jsem k názoru, že je třeba pořídit kortikosteroidy. V DrMaxovi prodávali sprej se stejnou účinnou látkou jako obsahuje Mommx, který mi předepsali na ORL ve Vinohradské.<br>
Uvařil jsem Verunce samahan, čaj na průdušky a mátový čaj a vyrazil do Edenu do lékárny. Venku bylo snad ještě tepleji než v sobotu. Koupil jsem sprej, dozvěděl se, že ho mám aplikovat „od přepážky", jinak zeslábne a praskne. Taky že kortikosteroidy vysušují a je třeba nos vlhčit. Na tom jsem pracoval už od rána. Měl jsem patnácti minutový časovač a sprej s Vincentkoujsem aplikoval pokażdé, když zabuzučel.<br>
Zpátky doma jsem se pustil do psaní deníku. Chybělo ho randál. Ale šlo mi to a září jsem doplnil celé a ze srpna taky pár dní.<br>
Večer jsme si pustili pár dílů La Casa de Papel. Ale ne příliš. Šli jsme spát rozumně před desátou.<br>

### 22.9. Hablar con ella

Nešel jsem běhat. Ale šel jsem se po ránu projít, tu a tam popoběhl a na kapitolu chvíli cvičil. Je duležitější vybudovat si rutinu víc než občas běhat a pak to pověsit na hřebík.<br>
Snídali jsme zapečené vločky. Přímé vlaky ujely, ale alespoň jsem zámek 560 vzal skrz tunel vlakem v 8:30 a pak tunelem na highline.<br>

<a href="../images/2025_september/22_1.jpg" target="_blank"><img src="../images/thumbnails/2025_september/22_1.jpg"></a>

Teplo víkendu pominulo. Denní maximum dosáhlo 13°C. Cestou do veže ještě navíc hnusně foukalo. Naštěstí tortilla a gulášová polévka mě zahřály dost na zpáteční cestu bez prochladnutí.<br>
Stavěl jsem další HLP. A pastu nanesl pozdě, takže součástky jsem nanášel až do šesti. Pak jsem sedl na kolo, dojel na nádraží a domů dojel vlakem. Cestou jsem duolingoval a zůstalo mi to i doma, takže jsme si s Verunkou povídali Španělsky. Moc mi to nešlo. Vlastně vůbec. Ale byla to zábava.<br>

### 


### 


###


<a href="../images/2025_september/25_1.jpg" target="_blank"><img src="../images/thumbnails/2025_september/25_1.jpg"></a>


###


###


<a href="../images/2025_september/27_1.jpg" target="_blank"><img src="../images/thumbnails/2025_september/27_1.jpg"></a>


<a href="../images/2025_september/27_2.jpg" target="_blank"><img src="../images/thumbnails/2025_september/27_2.jpg"></a>


<a href="../images/2025_september/27_3.jpg" target="_blank"><img src="../images/thumbnails/2025_september/27_3.jpg"></a>


###


<a href="../images/2025_september/28_1.jpg" target="_blank"><img src="../images/thumbnails/2025_september/28_1.jpg"></a>


### 30.9. Další francouzi

Veru zmizela už před sedmou. Ve mně třímal pocit neštěstí a tak jsem se válel až do půl osmý! Verunky kvásek už to mel opet za pár a tak jsem zadělal na chleba. Možná kvůli tomu jsem z domu vyjel až v devět.<br>
Bylo pět stupňů. Dlouhé noci se začaly podepisovat. Na Kde jsem měl teplé boty, rukavice a zimní čepici aby mi nefoukalo do uší.<br>
Čekaly mě pokusy s 2g odrušením a call s FIME.<br>
Bypass 36 mi nic nepřinesl. 47pA v USB na HLA působilo nadějně, ale pomohlo jen jednomu zámku. Microsoft rozbil v Edgi Inspektora. Přešel jsemna firefox, protože už uměl vertikální tady a kategorie.<br>
Verunky zapečená tofu věc byla moc dobrá. Moučník taky.<br>
Hovor s FIMEem byl standardní představovací. Akorát na něm z nějakého důvodu by Artur Costa. Překvapilo to mě, Vláďu i Ludvu.<br>
Večer jsem plánoval bazén, ale nějak mě to přešlo. Bylo třeba dodělat ten chléb a chtel jsem být se ženou víc než sám ve vodě.<br>
A tak jsem se vrátil a pustil do toho chlebu. Veru pustila papírový dům a hnětení, překládání a pečení Jsem pokládal Španělštinou v národní mincovně.<br>

<a href="../images/2025_september/30_1.jpg" target="_blank"><img src="../images/thumbnails/2025_september/30_1.jpg"></a>

Chleba vyšel. Jeden z mých nejlepších. Veru byla nadšená. Dali jsme si ještě čerstvý.<br>

<a href="../images/2025_september/30_2.jpg" target="_blank"><img src="../images/thumbnails/2025_september/30_2.jpg"></a>

[>> Říjen](2025_october.md)<br>
